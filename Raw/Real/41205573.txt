Aytemiz Alanyaspor 2-4 Atiker Konyaspor Spor Toto Süper Lig'in 31. hafta maçında Aytemiz Alanyaspor, evinde ağırladığı Atiker Konyaspor'a 4-2 mağlup oldu. Bu galibiyetle Atiker Konyaspor, tam 11 maç sonra 3 puan aldı. Kocaman'ın  'una galibiyeti getiren golleri Jevtovic, Jonsson, Ömer Ali ve Paolo Hurtado attı. Ev sahinin golleri ise Papiss Cisse ve Demba'dan geldi. 11 maçlık galibiyet hasretine son veren Konyaspor, 41 puanla 8. sıraya yükseldi.   ise 42 puanla 6. sırada yer aldı. 5. dakikada Villafanez'in pasında rakip ceza sahası dışında topla buluşan Efecan Karaca'nın vuruşunda, meşin yuvarlak üstten dışarı çıktı.  10. dakikada Aytemiz Alanyaspor gole yaklaştı. Villafanez'in ara pasında topla buluşan Cisse'nin öne çıkan kaleci Serkan Kırıntılı'nın üstünden aşırtma vuruşunda, meşin yuvarlak üst direğin yanından auta gitti.  15. dakikada orta sahada topu kazanan Jonsson, Fofana'ya pasını çıkardı. Bu futbolcu pasını savunmanın arkasına sarkan Ömer Ali Şahiner'e verdi. Ömer Ali'nin kaleciyi geçtikten sonra dar açından yaptığı vuruşta meşin yuvarlak filelerle buluştu. Ancak VAR sisteminin uyarısıyla golden önce faul olduğu gerekçesiyle maçın hakemi Alper Ulusoy, golü iptal etti.  29. dakikada Aytemiz Alanyaspor öne geçti. Sağ kanattan Villafanez'in içeriye gönderdiği topu Djalma Campos topuk pasıyla arka direğe bıraktı. Arka direkte bomboş kalan Cisse, tek vuruşla topu ağlarla buluşturdu: 1-0.  Attığı golün ardından yedek kulübesine gelen Papiss Cisse, eline aldığı 90 numaralı Josef Sural formasını öperek kameralara ve taraftarlara gösterdi.  39. dakikada Atiker Konyaspor beraberliği yakaladı. Jevtovic'in ceza sahası dışında kaleyi cepheden gören bir noktadan kullandığı serbest vuruşta meşin yuvarlak ağlarla buluştu: 1-1.  41. dakikada Atiker Konyaspor üstünlüğü yakaladı. Sağ kanattan gelişenatakta Fofana, topu ceza sahasının soluna koşu yapan Ömer Ali'ye gönderdi. Buoyuncu ise pasını sol çaprazdaki Jonsson'a çıkardı. Jonsson, düzgün bir vuruşla meşin yuvarlağı filelere gönderdi: 1-2.  Karşılaşmanın ilk yarısı Atiker Konyaspor'un 2-1 üstünlüğüyle tamamlandı.  47. dakikada sağ kanattan gelişen Aytemiz Alanyaspor atağında korner çizgisine yakın bir mesafeye kadar gelen Ceyhun’un kaleye paralel pasında topla buluşan Cisse topu kontrol ederek sert vurdu. Cisse’nin şutu fileleri havalandırdı. 2-2  61. dakikada gelişen Alanyaspor atağında N'Sakala'nın sol kanattan yaptığı ortayı savunma karşıladı. Seken topu arka direğe ortalayan Villafanez, kaleci Serkan'a takıldı.  68. dakikada gelişen Alanyaspor atağında Efecan'ın yaptığı ortayı Cisse yakın mesafeden golle buluşturmak istedi ancak kaleci Serkan izin vermedi.  71. dakikada ani gelişen Konyaspor atağında Volkan'ın ara pasıyla ceza sahasında topla buluşan Ömer Ali düzgün bir vuruşla topu ağlarla buluşturdu. 3-2  76. dakikada Cenk Ahmet'in sağ çizgiden yaptığı ortayla topla buluşan Fernandes'in kaleye doğru sert vurdu ancak topu kaleci Serkan ayaklarıyla çıkardı.  81. dakikada Alanyaspor'un kullandığı köşe vuruşu sırasında ceza sahası içinde oluşan karambol, Alanyasporlu futbolcuların penaltı itirazlarına sebep oldu. VAR’ı inceleyen maçın hakemi Alper Ulusoy, pozisyon esnasında Volkan Fındıklı'ya faul yapıldığını tespit etti ve penaltı olmadığını işaret etti.  90+1. dakikada gelişen Konyaspor kontratağında tek kişiyle yakalanan Alanyaspor defansına paslaşarak giren Yatabare topu Ömer Ali’ye aktardı. Bu oyuncu ise boşta koşu yapan Hurtado’ya pasladı. Hurtado ise gelişine gönderdiği top filelerle buluştu. 4-2