Adriano: "Başka bir takımla ön protokol imzalayabilirim" Beşiktaş'la olan sözleşmesi sezon sonunda bitecek olan Adriano, ülkesi Brezilya'da yayım yapan bir internet sitesine verdiği röportajda geleceği hakkında gündem yaratan açıklamalarda bulundu.  34 yaşındaki Brezilyalı sol bek, kulüpteki alacaklarından Şenol Güneş'le gerçekleştirdiği görüşme ve gelecek planlarına kadar pek çok konuya açıklık getirdi. İşte röportajdan öne çıkan bölümler: "Beşiktaş'tan birkaç aylık alacağım var. Perşembe günü, ara   dönemi kapanmadan önce alacaklarımın büyük bir kısmını ödediler. Bazı kulüplerin de bu meselenin sonucunu, yani sözleşmemin feshedilip edilmeyeceğini beklediklerini biliyorum. Ancak şunu açıkça söylemek isterim ki kulübüm geçmişe yönelik alacaklarımı ödedi." "Bugünkü durumuma gelecek olursak, mayıs ayına kadar devam eden bir kontratım bulunuyor. Fakat bu durum, teklif almama engel değil. Zira Brezilya'da transfer dönemi hâlâ devam ediyor. Şu an sadece bekliyorum. Zira başka bir takımla ön protokol de imzalayabilirim. Dolayısıyla Beşiktaş'tan derhal ayrılmanın önünde hiçbir engel yok." "Teklif almamın önünde hiçbir engel yok ve bu da beni memnun ediyor. İyi bir proje... Şu an için ya da gelecekte... Biz her türlü görüşmeye açığız." "Evet ama bunu bir problem olarak görmüyorum. Çünkü sözleşmem mayısta bitiyor. Önümüzde 4 ay daha var. Teklif gelebilir ve bu da beni memnun eder. Bunu menajerime de her zaman açık bir şekilde ifade ediyorum. 4 aylık bir kontratım var ve kulübüme saygılıyım." "Bununla birlikte Beşiktaş kulübüyle olan görüşmelerimizde bizi memnun edecek tekliflere açık olduğumuzu söyledim. Böyle bir durumda gider, kulübümle görüşürüm." "Kulübün kalmamı arzu ettiğini biliyorum. Ben de kulübe yardım etmek istiyorum. Şenol Güneş'le de görüştüm ve ona bugüne dek hep olduğu gibi son güne kadar profesyonelce çalışacağımı söyledim. Ne var ki kendimi de düşünmek zorundayım. 34 yaşına geldim ve kendimi fiziksel olarak iyi hissediyorum. Eğer iyi bir teklif gelirse bunu ailemle değerlendiririz ve bu durumu hiç şüphesiz onlarla konuşurum." "Evet, Corinthians ve Flamengo'nun da bir ilgisi oldu. Yanılmıyorsam 1,5 yıl önce Palmeiras ile de görüştük. Böylesine büyük kulüplerin beni istemesi gururumu okşuyor. Ancak şu an geleceğim konusunda sakinim ve gelecek somut teklifleri bekliyorum. Kontrat süresi de dahil olmak üzere her şeyi enine boyuna değerlendireceğiz." "Yalnızca ilgileri vardı; ama ücret konuşmadım. Bu iki kulübün ismini duyduk. Ancak kulüpler, benimle değil, menajerim ve temsilcilerimle görüşme gerçekleştirdiler."