Son dakika... Rusya'dan dünyayı sarsacak iddia Rusya Savunma Bakanlığı, ABD'nin Orta ve Kısa Menzilli Füzeler Anlaşması'ndan (INF) çıkma kararını çok önceden aldığını ve buna yönelik hazırlıklarını yaptığını öne sürdü.  Savunma Bakanlığı, Orta Menzilli Nükleer Kuvvetler Anlaşması  'den ayrıldığını duyuran  'nin iki senedir, anlaşma kapsamında üretimi yasaklanan orta ve kısa menzilli füzeleri üretme hazırlığında olduğunu öne sürdü. Rusya Savunma Bakanlığı'nın yazılı açıklaması şu şekilde: "Washington, Rusyaya yönelttiği Orta ve Kısa Menzilli Füzeler Anlaşması'nın ihlal edildiğine yönelik bir kanıta dayanmayan suçlamalardan önce karar almakla kalmayıp, anlaşmanın yasakladığı orta ve kısa menzilli füzelerin üretim hazırlıklarına başladı. Rusya Savunma Bakanlığı'nın verilerine göre, Haziran 2017'den itibaren Raytheon askeri sanayi işletmesinde Arizona eyaletindeki Tucson şehrinde Orta ve Kısa Menzilli Füzeler Anlaşması'nın yasakladığı orta ve kısa menzilli füzelerin oluşturulması amacıyla üretim kapasitesinin genişletilmesi ve modernizasyonu programı başlatıldı. Bu fabrika Amerika'nın füze ve uzay alanındaki orta ve kısa menzilli seyir füzeleri dahil olmak üzere her türlü füze tipini üreten en büyük çok profilli işletmesidir. Sonuç olarak son iki yıl içerisinde fabrikanın alanı yüzde 44 oranında artarak 55 binden 79 bin metrekareye yükseldi, çalışan sayısı ise resmi açıklamalara göre 2000 kişi daha artacak. Üretim kapasitesinin genişletilmesi ile birlikte Amerika kongresi Kasım 2017'de Pentagon'a 58 milyon dolar değerinde ilk ödemesini yaparak, direkt olarak orta menzilli füze üretimine yöneltilmesi talimatını verdi. Böylelikle, düzenlenen çalışmaların karakteri ve süresi, Amerika yönetiminin bu anlaşmadan çıkma kararını Rusya'ya anlaşmayı ihlal ettiğine dair suçlamaları yöneltmeden birkaç sene önce alındığını gösteriyor." Rusya Devlet Başkanı Vladimir Putin bugün yaptığı açıklamada, ABD'yi Orta Menzilli Nükleer Kuvvetler Anlaşması'nı (INF) ihlal etmekle suçlayarak, "Bizim de yanıtımız simetrik olacak. ABD anlaşmayı askıya aldığını duyurdu, biz de askıya alıyoruz." dedi. ABD Dışişleri Bakanı Mike Pompeo, ülkesinin Sovyetler Birliği ile 1987'de imzaladığı, menzili 500 ila 5 bin 500 kilometre arasında olan ve nükleer başlık takılabilen füzelerin yasaklanmasını öngören INF'den tek taraflı olarak çekileceğini açıklamıştı. Rusya'ya anlaşmaya yönelik ihlallerine son vermesi konusunda 1 Şubat'a kadar verdiği sürenin dolması nedeniyle anlaşmanın 15. maddesinde öngörülen çekilme sürecini başlatacağını belirten Pompeo, ABD'nin 6 ay içinde anlaşmadan doğan yükümlülüklerini sonlandırmış olacağını söylemişti. İki ülke son dönemde, Avrupa güvenliği açısından hayati derecede önemli olduğu ifade edilen ve 1987'de ABD ile Rusya arasında imzalanan anlaşmaya uyulmadığı konusunda birbirine karşılıklı suçlamalar yöneltiyordu. Çin, ABD’nin Orta Menzilli Nükleer Kuvvetler (INF) Anlaşması’ndan çekilme kararının olumsuz neticeleri tetikleyebileceğini, Washington’un bu girişimine karşı çıktıklarını açıkladı. ABD Dışişleri Bakanı Mike Pompeo, ülkesinin Orta Menzilli Nükleer Kuvvetler (INF) Anlaşması’ndan doğan yükümlülüklerini 2 Şubat itibarıyla askıya alacağını açıkladı. Çin Dışişleri Bakanlığından bugün konuyla ilgili yapılan açıklamada, Çin’in bu girişimi esef verici bulduğu belirtildi. Bakanlık sözcüsü Geng Shuang, yaptığı açıklamada, Çin’in INF Anlaşması’nı uluslararası ve bölgesel barışın ilerletilmesi, küresel stratejik denge ve istikrarın korunması için çok önemli gördüğünü dile getirerek, "Çin, ABD’nin anlaşmadan çekilmesine karşı çıkıyor, ABD ile Rusya’yı anlaşmazlıkları yapıcı diyalog gerçekleştirerek uygun şekilde çözmeye çağırıyor" ifadesini kullandı. Çinli sözcü, "ABD’nin INF Anlaşması’ndan tek taraflı olarak çekilme kararı bir dizi olumsuz neticeyi tetikleyebilir. Çin, ilgili gelişmeleri yakından takip edecek" dedi. ABD Başkanı Ronald Reagan ve Sovyetler Birliği lideri Mihail Gorbaçov tarafından 1987 yılında imzalanan anlaşma, karadan havaya atılabilen ve 500 ile 5 bin 500 kilometre arasında orta menzilli nükleer füzelerin yasaklanmasını öngörüyor. Anlaşma, denizden ateşlenen füzeleri kapsamıyor. INF Anlaşması, nükleer silahlı füzeleri 30 yılı aşkın süredir Avrupa topraklarından uzak tutuyordu. Anlaşmanın ana amacı, Doğu ve Batı Almanya'daki kamplaşma döneminde Avrupa'da nükleer savaş riskini azaltmaya yönelikti. Nükleer savaş tehdidini ortadan kaldırmayı hedefleyen anlaşma kapsamında, 4 yılda yaklaşık 2 bin 700 füze imha edilmişti. Anlaşmanın bozulması halinde, ABD'nin, NATO müttefiklerini zorlayacağı ve şubat ayından sonra füzelerini yeniden Avrupa topraklarına konuşlandıracağı ihtimali üzerinde duruluyor. Bu bağlamda, yeni füze yapımı zaman alacağından ABD cephaneliğindeki mevcut ve karadan fırlatmaya daha hızlı uyarlanabilecek orta menzilli silahların kullanılacağı belirtiliyor. ABD yönetimi, Rusya'nın, Rusya yönetimi ise ABD'nin INF Anlaşması'nı ihlal ettiğini savunuyordu. ABD yönetimi, NATO tarafından SSC-8 olarak adlandırılan Rusya'nın yeni orta menzilli Novator 9M729 füzesinin anlaşmayı ihlal ettiğini ileri sürerken, Moskova yönetimi de ABD'yi, Romanya ve Polonya'da Aegis füze savunma sistemi konuşlandırarak, INF Anlaşması'nı ihlal etmekle suçluyordu. ABD Dışişleri Bakanı Mike Pompeo, Aralık 2018'de Brüksel'de yapılan NATO Dışişleri Bakanları toplantısında, Rusya'ya INF Anlaşması'na uyması için 60 günlük süre verdiklerini açıklamıştı. ABD'nin verdiği süre 1 Şubat 2019 itibarıyla doldu. ABD, 2 Şubat 2019'dan sonraki 6 aylık sürede anlaşmadan tamamen çekilmiş olacak.