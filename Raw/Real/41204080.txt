Frankfurt’ta vals eşliğinde 23 Nisan kutlaması Frankfurt Eğitim Ateşeliğinin düzenlediği 23 Nisan kutlaması tam bir şenlik havasında geçerken birbirinden renkli görüntülere sahne oldu. Frankfurt Büyükşehir Belediye Başkanı Peter Feldmann’ın konuğu minikler, İmparator Sarayı’nda yaptıkları vals gösterisiyle göz doldururken Feldmann, 23 Nisan Milli Egemenlik ve Çocuk Bayramı kutlamaları kapsamında koltuğunu Uygar Arıkoğlu’na bıraktı. UYGAR Arıkoğlu, Büyükşehir Belediye Başkanı olarak tüm vatandaşların mutlu olmasını istediğini belirterek, “ ’ta 23 Nisan’ı bütün milliyetteki çocuklarla birlikte kutlanmasını sağlayacağım. Bildiğiniz gibi Frankfurt ile Eskişehir kardeş kent. Memleketim İzmir ile de kardeş kent olmasını istiyorum” dedi.  , Eğitim Ataşesi Dr. Bora Başaran ile Türkçe öğretmenler ve beraberindeki çocukları İmparator Sarayı’nda ağırlayan Frankfurt Büyükşehir Belediye Başkanı Feldmann, “23 Nisan 1920’de TBMM’nin kurulmasından sonra Mustafa Kemal Atatürk, ülkenin geleceğini yarınlarımız çocuklarımıza armağan etti. Kimbilir içinizden birileri günün birinde Frankfurt’a büyükşehir belediye başkanı seçilir. Frankfurt’ta bu seçenekler mümkün” dedi. Feldmann, kardeş kent Eskişehir ile ikili ilişkilere büyük önem verdiklerini de vurguladı. Çocukların iyi Almanca ve İngilizce’nin yanı sıra Türkçe, Türk kültürü ve tarihini de iyi öğrenmelerini istediklerini kaydeden Frankfurt Başkonsolosu Burak Karartı, çocuklar ve ailelerinin ağırlanmasının Almanya’ya ait oldukları mesajı ile kendilerine ve tarihlerine saygı duyulduğu hissi verildiğini belirterek, Peter Feldmann’a teşekkür etti. Öğrenciler, Feldmann ve konuklara sundukları dans gösteriyleriyle büyük alkış aldılar. Frankfurt Eğitim Ataşeliğinin düzenlediği kutlamaya ayrıca bölgenin Kültür ve Eğitim Derneği, Hessen Veli Derneği, Hessen Türkçe Öğretmenleri Derneği (TÖDER) ile Almanya Türkçe Öğretmenler Dernekleri Federasyonu (ATÖF) destek verdi. Kutlamada Hürriyet standı da büyük ilgi gördü. Çocuklar, Hürriyet’e Anneler Günü için mesaj bıraktı. Kutlamada konuşan Frankfurt Başkonsolosu Burak Karartı, “Sevgili çocuklar, geleceği, yarınlarımızı sizler belirleyeceksiniz. Zamanı geldiğinde anne ve babaların yerlerini sizler alacaksınız. İçinde yaşadığımız topluma ve tüm insanlığa yararlı bireyler olmak, temel önceliğiniz olmalıdır. Bu nedenle sizleri çağın gereklerine uygun, aklı ve bilimi önceleyen bir eğitim anlayışıyla, aynı zamanda tarihimiz ve kültürel değerlerimizle yetişmenize büyük önem veriyoruz. Sizlerin bu doğrultuda yetişmenize büyük katkı sağlayan öğretmenlerimize şükranlarımızı sunuyoruz” dedi.   Frankfurt Eğitim Ataşesi Dr. Bora Başaran da 23 Nisan’ın Türk milletinin her zaman en büyük güçleri yenebileceği iradesinin simgesi olduğunu söyledi. Ataşe Dr. Başaran, “Tarihimizde önemli bir dönüm noktası olan 23 Nisan 1920, Türk milletinin var olma mücadelesine, kendi azim ve kararlılığı ile çözüme ulaşmasının, netice almasının en büyük örneklerinden birisidir. Mustafa Kemal Atatürk’ün “Egemenlik, kayıtsız şartsız millettindir” ifadesi ışığında, TBMM’nin kuruluşu ve bütün dünyaya ilan edilişinin 99. yıl dönümünü büyük bir coşkuyla idrak ediyoruz” diye konuştu.