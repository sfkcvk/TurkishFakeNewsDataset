Belçikalı ‘Çayra’nın emekliliğe niyeti yok Aydın’da, birçok önemli uyuşturucu operasyonuna katılan 12 yaşındaki narkotik köpeği ‘Çayra’, görev süresi dolmasına rağmen performansıyla göz dolduruyor. YURT dışından getirilen Belçika Malinois ırkı  , 2007 yılında Emniyet Genel Müdürlüğü   Eğitim Merkezinde temel eğitime tabi tutuldu. Yaklaşık bir yıl narkotik alanında branş eğitimi verilen Çayra, 2008’de Kahramanmaraş Emniyet Müdürlüğüne gönderildi. Aynı sene eğitmeni ile   İl Emniyet Müdürlüğü kadrosuna atanan ‘Çayra’, yaklaşık 11 yıldır kentteki uyuşturucu operasyonlarına katılıyor. Bu cinsteki narkotik köpeklerinin 10 yaşını doldurduktan sonra koku alma ve reflekslerinde düşüş gözlenirken Çayra, enerjisiyle hâlâ görevinin başında. Çok sayıda komutu algılayabilen, hassas burnuyla saklanan uyuşturucuyu kolayca bulabilen Çayra, geçen yıl Didim ilçesinde 1.5 ton uyuşturucunun yakalandığı operasyonda görev aldı. Çayra’nın eğitmeni  , Çayra’nın yaşı itibarıyla Türkiye’deki 3-4 narkotik köpeğinden biri olduğunu söyledi. Çayra’nın enerjisiyle herkesi şaşırttığını vurgulayan Kurt, “Çayra, Türkiye’deki en yaşlı narkotik köpeklerinden biri. Normalde bu tip köpekler 8-10 yaşına geldiğinde emekli oluyor, emniyet kaydından düşürülüyor. Ancak Çayra hâlâ görevine devam ediyor. Ekiplerimizin 1-2 saatte yapacağı aramayı Çayra 10 dakikada tamamlıyor” dedi. Çayra ile iş dışında duygusal bağlarının da olduğunu belirten Kurt, onun başarılarının kendilerini de motive ettiğini söyledi. Kurt, “12 yaşını dolduran Çayra görevini bırakmayı düşünmüyor. Hâlâ ilk günkü azimle çalışmalarını sürdürüyor” ifadelerini kullandı. Narkotik köpeği Çayra’nın yerine yetiştirilen Belçika Malinois ırkı Yıldırım’ın eğitmeni Hakan Bayram da 15 yıldır uzman eğitmen olarak çalıştığını ifade etti. Köpekleri eğitirken çeşitli testlere tabi tuttuklarına dikkati çeken Bayram, “Yıldırım’ın, Çayra’nın yerini alması için uzun bir süreç gerekiyor. Şu an Yıldırım da gayet iyi gidiyor fakat Çayra’nın emekli olmaya niyeti yok gibi. Bakalım Yıldırım Çayra’nın yerini alabilecek mi, biz de merakla bekliyoruz” diye konuştu.