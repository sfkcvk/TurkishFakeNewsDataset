Kasımpaşa 1-3 Fenerbahçe  Spor Toto Süper Lig'in 31. haftasında deplasmanda geriye düştüğü maçta Kasımpaşa'yı 1-0'dan 3-1 mağlup eden Fenerbahçe, 12 maç sonra deplasmanda galip geldi. Sarı lacivertliler, 16. deplasman maçında 2. galibiyetini elde ederken yaklaşık 7.5 aylık hasret son buldu. Recep Tayyip Erdoğan Stadyumu'nda oynanan maçta Harun Tekin'in büyük hatası sonrasında  , 13. dakikada 1-0 öne geçti.  Bu gole 7 dakika sonra Eljif Elmas'la karşılık veren  , skoru 1-1'e getirdi. İlk yarı bu skorla sona erdi.  Maçta harika bir oyun ortaya koyan Valbuena, 72'de frikikten attığı golle takımını 2-1 öne geçirdi.  Bu golün hemen 2 dakika sonrasında Soldado ile ağları havalandıran Fenerbahçe, farkı ikiye çıkardı. 1-3. Mücadelede başka gol sesi çıkmazken, Fenerbahçe, yaklaşık 7.5 ay sonra deplasmanda galip geldi. Bu sonuçla puanını 37'ye çıkaran sarı lacivertliler, 12. sıraya yükseldi. Kasımpaşa ise 38 puanla 10. sırada kaldı. 4. dakikada sol kanattan gelişen Fenerbahçe atağında Jailson-Eljif paslaşmasının sonunda topu alan Dirar’ın şutu yandan dışarı çıktı.  5. dakikada sağ kanattan Veigneau’nun ortasında ceza sahası içinde iyi yükselen Petrica’nın kafa vuruşu üstten auta çıktı.  9. dakikada Dirar’ın savunma arkasına attığı topu iyi kontrol eden Soldado’nun şutu direkten oyun alanına döndü.  12. dakikada Veigneau’nun ortasına arka direkte yükselen Trezguet’in kafa vuruşu auta çıktı.  13. dakikada savunmadan çıkmaya hazırlanan Fenerbahçe’de Neustaedter’in ceza sahası sol çaprazdan gönderdiği geri pasında Harun, topu ayağının altından kaçırdı ve meşin yuvarlak filelerle buluştu. 1-0  20. dakikada Hasan Ali’nin sol kanattan ortasında ön direkte yükselen Eljif Elmas’ın kafa vuruşunda top filelerle buluştu. Yan hakemin ofsayt bayrağını kaldırdığı pozisyonda orta hakem Halis Özkahya, VAR kararıyla golü geçerli kıldı. 1-1  40. dakikada Valbuena’nın şık topuk pasında Hasan Ali, çizgiye inip ortasını açtı. Soldado’nun altı pas içinde dokunamadığı topu arkada direkte Isla tamamladı. Ancak hakem Halis Özkahya, pozisyonda Soldado’nun aktif olarak ofsaytta olduğu gerekçesiyle VAR’a giderek golü iptal etti.  45+2. dakikada sağ taraftan gelişen Kasımpaşa atağında Popov’un ortasında Trezeguet’in kafa vuruşunu Harun iki hamlede kontrol etti. 51. dakikada hızlı gelişen Kasımpaşa atağında Trezeguet'nin savunmanın arkasına pasında topla buluşan Perica'nın ceza yayı üzerinden yaptığı vuruşta, meşin yuvarlak yandan auta çıktı.  63. dakikada Dirar'ın ceza yayının sağından yaptığı şık vuruşta, kaleci Scuffet topu güçlükle kornere çeldi.  72. dakikada Fenerbahçe öne geçti. Valbuena'nın ceza yayı üzerinden kullandığı serbest vuruşta meşin yuvarlak, kaleci Scuffet'nin sağından filelere gitti: 1-2.  74. dakikada Mehmet Topal'ın ceza sahası dışından yaptığı vuruşta kaleci Scuffet topu güçlükle çeldi. Dönen topta Mehmet Ekici, bekletmeden pasını ceza sahası içine gönderdi. Soldado'nun boş pozisyonda şutunda meşin yuvarlak filelerle buluştu fakat yardımcı hakem ofsayt bayrağını kaldırdı. Ancak yapılan VAR incelemesinin ardından hakem Halis Özkahya, gol kararı verdi: 1-3.  83. dakikada Karim Hafez'in sağ kanattan ortasından Trezeguet'nin altıpasın önünden yaptığı kafa vuruşunda meşin yuvarlak direkten döndü.  Karşılaşma Fenerbahçe'nin 3-1 üstünlüğüyle tamamlandı.  FENERBAHÇE Başkanı Ali Koç, Kasımpaşa maçının başlamasına yarım saat kala Recep Tayyip Erdoğan Stadı’na geldi. Başkan Koç, tribünden saha içine inerek takım sahada ısınmadayken, soyunma odasına geçti. KASIMPAŞA maçında deplasman tribününe gelen Fenerbahçe taraftarları, ısınan sarı lacivertli futbolcuları tribüne doğru çağırdı. Oyuncular taraftarları selamlamaya gittiğinde tribünlerden, “Mehmetçik Basri, Lefter, Can gibi layık olun bu taraftara” tezahüratında bulundu. FENERBAHÇE’nin İsviçreli golcüsü Frey, Trabzonspor karşılaşmasının ardından dün Kasımpaşa mücadelesinde de 18 kişilik kadroya dahil edilmedi. FENERBAHÇE Teknik Direktörü Ersun Yanal, Kasımpaşa maçında Trabzonspor mücadelesine göre 4 değişikliğe imza attı. Skrtel ve Sadık yerine stoperde Neustadter ile Serdar Aziz ikilisi yer aldı. Zajc’ın forması Eljif’e geçerken, Trabzon maçının en etkisi ismi Ayew formayı Valbuena’ya kaptırdı. KASIMPAŞA maçının ilk 11’inde kendine yer bulan Roman Neustadter, 8 Şubat 2019’dan sonra sahaya çıktı. CEZALI oldukları için Kasımpaşa maçında görev alamayan Fenerbahçe kaptanı Volkan Demirel ve Sadık Çiftpınar, karşılaşmayı protokol tribününden takip etti.