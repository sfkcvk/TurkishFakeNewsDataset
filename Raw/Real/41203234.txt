İsrail Gazze'yi vurdu: 1 Filistinli hayatını kaybetti İsrail ordusunun abluka altındaki Gazze Şeridi'ne düzenlediği saldırıda Filistinli bir genç öldürüldü.  'deki Sağlık Bakanlığından yapılan yazılı açıklamaya göre, 22  yaşındaki İmad Muhammed Nesir adlı Filistinli genç,   ordusunun Gazze'nin kuzeyine düzenlediği saldırıda hayatını kaybetti. İsrail'in Gazze'ye bugün düzenlediği saldırılarda ayrıca 4 Filistinli  yaralandı. İsrail ordusundan yapılan açıklamada ise sabah saatlerinden itibaren  Gazze Şeridi'nden İsrail tarafına yaklaşık 90 roket atıldığı, bu roketlerin  çoğunun "Demir Kubbe" hava savunma sistemi tarafından etkisiz hale getirildiği  aktarıldı. İsrail ordusu söz konusu olayda herhangi bir yaralanma olup olmadığına  ilişkin bilgi vermedi. İsrail basını ise atılan roketler nedeniyle Gazze Şeridi'ne yakın  bölgelerde sık sık sirenlerin çaldığı, halka sığınaklarda kalma uyarısının  yapıldığını aktardı. Bölgede tansiyon giderek tırmanırken, İsrail ordusu, Gazze'nin  kuzeyinde roket ateşlendiği söylenen 2 noktanın hava aracıyla vurulduğunu  duyurdu. Ayrıca Gazze'de Hamas'ın askeri kanadı İzzeddin el-Kassam Tugayları'na  ait bazı noktaların tank atışıyla hedef alındığı kaydedildi. İsrail ordusu, dün yaşanan olaylar nedeniyle bu sabahtan itibaren  Gazze Şeridi sınırına yakın bölgelerde birçok yolu ve bir sahili şeridini  kapattı.