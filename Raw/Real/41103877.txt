Mustafa Kemal Atatürk'ten çıkış yok! Karşıyaka'nın kalesi... Tahincioğlu Basketbol Süper Ligi'nde evinde Beşiktaş Sompo Japan'ı uzatmada 89-87 mağlup ederek Play-Off için önemli bir galibiyet elde eden Pınar Karşıyaka, iç sahadaki başarılı çizgisini sürdürdü. Deplasmanda çıktığı 8 maçta 7 mağlubiyet, 1 galibiyet alan yeşil- kırmızılılar, taraftarının önünde, Mustafa Kemal Atatürk Karşıyaka   Salonu'nda oynadığı 8 müsabakada ise 6 galibiyet elde ederken, 2 de yenilgi aldı. Beşiktaş galibiyeti sonrası, "Oyuncularım müthiş bir özveri gösterdi" diyen Antrenör Özhan Çıvgın, "Taraftarlarımız inanılmaz bir atmosfer yarattı. Onlara teşekkür ediyorum" açıklamasını yaptı.