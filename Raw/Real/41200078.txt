Kaza kurbanı işçilerin son görüntüleri ortaya çıktı Şanlıurfa'da yapılacak olan 1 Mayıs kutlamaları için Kahramanmaraş'tan yola çıkan işçilerin kazadan yarım saat önce bir tesiste verdikleri kahvaltı molasında cep telefonu ile görüntülendi. Şanlıurfa'da meydana gelen feci kazada hayatını kaybedenlerin isimleri belirlendi. Cumhurbaşkanı Recep Tayyip Erdoğan kaza sonrasında Hak-İş ve Memur-Sen başkanlarına taziyelerini iletti. Şanlıurfa'daki 1 Mayıs kutlamalarına katılmak üzere Kahramanmaraş'ın Elbistan ilçesinden otobüs ile yola çıkan Öz Büro İş Sendikası üyeleri ve ailelerini taşıyan otobüs, Şanlıurfa'ya 60 kilometre kala devrilmesi sonucu içerisinde bulunan 5 kişi ölmüş 14 kişi de yaralanmıştı. Otobüste bulunanların kazadan yarım saat önce Birecik ilçesindeki bir sosyal tesiste mola vererek, kahvaltı yaptıkları öğrenildi. Kazada ölen ve yaralıların son görüntüleri ise cep telefonu ile kaydedildi. Şanlıurfa'da meydana gelen feci kazada hayatını kaybedenlerin isimleri belirlendi. Kazanın ardından Şanlıurfa Adli Tıp Kurumuna kaldırılan cenazelerin kimlikleri belli oldu. Ölenlerden 3'nün kadın, 2'sinin erkek olduğu belirtildi. Kazada Şükran Entemiz, Melike Uysal, Gazaz Kısaca, Fatma Kılıç ve Onur Yay hayatını kaybetti. Cumhurbaşkanı Recep Tayyip Erdoğan   sonrasında Hak-İş ve Memur-Sen başkanlarına taziyelerini iletti. Kazada yaralıları hastanede ziyaret eden Şanlıurfa Valisi Abdullah Erin, " Maalesef kaza sonrasında hayatını kaybeden 5 vatandaşımız var, 13 de  tedavisi devam eden vatandaşımız var. 1-2 yaralımızın durumu kritik. Vefat  edenlere Allah'tan rahmet diliyorum, yaralı kardeşlerimize sağlık ve şifa  diliyorum. Şanlıurfa'daki hastanelerde bütün doktorlarımız yaralılarımızla  ilgilenmektedir" dedi. Öte yandan, kazada ölenlerin cenazeleri olay yerinde yapılan incelemenin ardından Adli Tıp Kurumu morguna kaldırıldı.