WhatsApp ve Instagram çöktü mü? Bakanlıktan açıklama geldi Popüler sosyal medya platformları Instagram, WhatsApp ve Facebook'da kısa süreli erişim sorunu yaşandı. Birçok operatör ve farklı cihazdan Instagram, WhatsApp ve Facebook'a giriş yapılamaması üzerine kullanıcılar, 'WhatsApp, Instagram, Facebook ve diğer sosyal medya mecraları çöktü mü?' sorusuna internet üzerinden yanıt aradı. Ulaştırma ve Altyapı Bakan Yardımcısı Ömer Fatih Sayan, konuyla ilgili 'Instagram, Facebook ve WhatsApp servislerinde dünya genelinde sorun yaşanmakta olup, ülkemizdeki kullanıcılar da kısmen etkilenmektedir.' dedi. Sosyal medya kuruluşlarından ise herhangi bir açıklama gelmedi. WhatsApp ve Instagram yine erişim sorunuyla gündeme geldi. Uygulamaya girmeye çalışanlar mesaj göndereme ya da mesaj alamama sorunuyla karşılaştı. Instagram'da ise akış sağlanamıyor hatasıyla karşılaşıldı. Haftalar önce yaşanan erişim sorununda Facebook, Instagram ve WhatsApp aynı anda erişimdem kopmuş ve saatlerce dünya genelinde normale dönememişti. An itibariyle ise WhatsApp ve Instagram uygulaması bazı kullanıcılarda sorunsuz çalışma akışına dönerken, bazı cihazlarda ise hatayı yansıtmaya devam ediyor. Ulaştırma ve Altyapı Bakan Yardımcısı Ömer Fatih Sayan, Instagram, Facebook ve WhatsApp servislerinde dünya genelinde sorun yaşandığını belirterek, Türkiye'deki kullanıcıların da bundan kısmen etkilendiğini bildirdi.    Sayan, Twitter hesabından sosyal iletişim ağlarında yaşanan sorunlara ilişkin yaptığı açıklamada, "Instagram, Facebook ve WhatsApp servislerinde dünya genelinde sorun yaşanmakta olup, ülkemizdeki kullanıcılar da kısmen etkilenmektedir." ifadesini kullandı. Diğer yandan WhatsApp'ın çökmesiyle Turkcell'in sohbet uygulaması BiP başta olmak üzere Telegram ve diğer uygulamalara olan ilgi arttı, iletişimini kesmek istemeyenler bu uygulamalara yöneldi.