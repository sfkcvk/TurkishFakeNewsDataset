Anne-kız kanseri el ele yendi  İzmir'de meme kanserine yakalandıktan 3 ay sonra annesi Betigül Özönans’a da aynı tanı koyulan Yağmur Öztürk, annesiyle birlikte mücadele ettiği kanseri yenmeyi başardı. Yağmur Öztürk, "Bu hastalıkla yolu kesişenler öncelikle kesinlikle 'neden ben' diye sormasınlar, her şeyin çözümü var. Evet saçların dökülecek, saçların, kirpiklerin dökülecek ama her şeyin çözümü var. Saçıma bir eşarp takarım gezerim, kaşımı boyar gezerim, bir takma kirpik taktırırım çok da güzel olur. 6 ayda böyle geçer gider diye gayet hoş bir şekilde, kendinize inanarak geçirebilirsiniz" derken annesi Betigül Özönans de "Tedavi olunca geçeceğine de inandığım için çok fazla etkilenmedim" diye konuştu.