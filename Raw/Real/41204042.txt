Cumhurbaşkanı Recep Tayyip Erdoğan’ın "Ayder’i kirlettik, rezil ettik" çıkışıyla gündeme gelen Rize’nin ünlü turizm merkezi Ayder Yaylası’nda uygulanacak kentsel dönüşüm projesi için harekete geçiliyor. TOKİ öncülüğünde 5 bakanlığın ortaklaşa uygulayacağı 3 aşamalı projeyle altyapı ve ulaşım sorunları çözüme kavuşturulacak yaylada, dikey yerine en fazla 2 katlı yatay yapılar inşa edilecek. Yaylayla ilgili ’imar kirliliği’ tartışmaları sona erdirecek projede, ilk etapta doğaya uyumlu bin 800 araçlık katlı otopark yapımı için kazma vuruluyor.