Krep nasıl yapılır? Krepte rulo pilav tarifi Krep, her ne kadar tatlı tarifleriyle özdeşlemiş olsa da yan yana geldiği tuzlu lezzetlerle de davet sofralarında göz dolduruyor. Krepin en doyurucu ve en lezzetleri tariflerinden birini derledik: Krepte rulo pilav. İşte, krepte rulo pilav için gerekli malzemeler ve yapılış aşamaları... 1 su bardağı un 1 su bardağı süt 3 adet yumurta 1 çay kaşığı tuz Tereyağı 2 su bardağı baldo pirinç 2 çorba kaşığı tereyağı 200 gram kuzu eti 3,5 su bardağı sıcak su 1 çay bardağı haşlanmış bezelye 1 çay bardağı haşlanıp küp doğranmış havuç Yarım çay kaşığı karabiber 2 çay kaşığı tuz 1,5 su bardağı rendelenmiş kaşar peyniri Krep için tüm malzemeyi geniş bir kaba alıp mikserle homojen bir kıvam alana dek çırpın. 26 santimetre çapındaki bir tavayı tereyağı ile yağlayıp kızdırın. Krep malzemesinin dörtte birini tavaya döküp önlü arkalı pişirin. Her seferinde tavayı yağlayarak kalan malzemeyi de pişirip 4 adet krep elde edin. Krepleri düz bir zeminde, kenarlarını hafifçe üst üste getirerek büyük kare oluşturacak şekilde yan yana dizin. Pilav için tereyağını bir tencerede eritip küçük doğranmış eti ilave edin ve suyunu salıp çekene dek kavurun. Üzerine iyice yıkayıp süzdüğünüz pirinci ilave edip saydamlaşana dek kavurun. Su, tuz ve karabiber ekleyip kapağını kapatın ve kısık ateşte pişmeye bırakın. Yarı yarıya suyunu çekince havuç ve bezelye ilave edin. Suyunu tamamen çekince ocağı kapatın.Tencerenin üzerine kağıt havlu kapatıp 10 dakika demlendirin. Daha sonra kaşar peynirinin yarısını ekleyip karıştırın. Pilavı birleştirdiğiniz kreplerin bir kenarına iki yanında boşluk kalacak şekilde uzunlamasına yayın. Uç kısımlarını pilavın üzerine doğru içe katlayın ve krepleri pilavla birlikte rulo yapın. Kalan kaşar peynirini üzerine serpin. Pişirme kağıdı serilmiş fırın tepsisine ekli kısmı tepsiye gelecek şekilde yerleştirin. Önceden ısıtılmış 200 derece fırında üzeri kızarana dek pişirin. 10 dakika dinlendirdikten sonra dilimleyerek servis yapın.