Fenerbahçe Beko 72 maç sonra yenildi! Tahincioğlu Basketbol Süper Ligi'nin 29. haftasında Banvit, deplasmanda Fenerbahçe Beko'yu 78-70 yendi. Bu sonuçla sarı-lacivertli ekip, ligdeki 4. yenilgisini yaşadı. Normal sezonda 14. galibiyetini alan Banvit ise play-off'a kalmayı garantiledi.  Ülker   ve Etkinlik   Aytuğ Ekti, Ali Şakacı, Semih Vural  : Ali Muhammed 9, Melih Mahmutoğlu 9, Green 6, Guduric 9, Ahmet Düverioğlu, Sloukas 13, Melli 18, Sinan Güler 6, Barış Hersek  : Perez 16, Şehmus Hazer 9, Rıdvan Öncel 2, Shelton 18, Morgan 23, Tolga Geçim 5, Cem Ulusoy 2, Berke Atar, Metehan Akyel 3  : 20-18  : 44-37  : 53-58 Fenerbahçe Beko, Banvit yenilgisiyle ligde iç sahada 72 maç sonra sahadan yenik ayrıldı. Evinde son olarak 26 Ekim 2015'te Torku Konyaspor'a mağlup olan sarı-lacivertli ekip, 3,5 yıl sonra taraftarının önünde bir lig maçını kaybetti.  Müsabakaya Shelton ve Morgan'ın iyi oyunuyla başlayan Banvit, 4. dakikada 11-4 üstünlük kurdu. Melli'nin oyuna girmesiyle etkili olan Fenerbahçe Beko, 9-0'lık seri yakaladı ve 8. dakikada 13-11 öne geçti. Karşılıklı basketlerle devam eden mücadelenin ilk çeyreğini sarı-lacivertli ekip, 20-18 önde tamamladı. İkinci çeyreğin ilk 5 dakikası çekişmeli geçerken 15. dakika 31-30 sarı-lacivertli takımın üstünlüğüyle geride kaldı. Kısa bir 5'le mücadele eden Fenerbahçe Beko, 19. dakikada Ali Muhammed'in 3 sayılık basketiyle farkı çift haneye taşıdı: 44-34. Karşılaşmanın ilk yarısı Fenerbahçe Beko'nun 44-37 üstünlüğüyle sona erdi. Karşılaşmanın üçüncü çeyreğinde Shelton, Perez ve Morgan'ın basketleriyle farkı kapatan konuk takım, 26. dakikada 50-48 öne geçti. İyi oyununu sürdüren Banvit, periyodu 58-53 önde bitirdi. Son çeyreğe Sloukas ve Melih Mahmutoğlu'nun basketleriyle başlayan Fenerbahçe Beko, 32. dakikanın başında 58-58 beraberliği sağladı. Morgan'ın pota altındaki etkili performansıyla rakibinin öne geçmesine izin vermeye Banvit, 37. dakikada 9 sayılık fark yakaladı: 63-72. Dış atışlarda düşük yüzdeyle oynayan sarı-lacivertliler, Shelton ve Morgan'ı durduramayınca Banvit sahadan 78-70 galip ayrıldı. Müsabakada 23 sayıyla en skorer olan Morgan'ın yanı sıra 18 sayıyla mücadele eden Shelton ve 16 sayı üreten Perez, Banvit'in galibiyetinde önemli rol aldı.