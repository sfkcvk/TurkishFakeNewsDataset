DNA testi yapılacak! Edremitli Murat Şar’ın katıldığı televizyon programında ‘bir günlükken evlatlık verildiği ve annesinin Hale Soygazi olduğu’ yönündeki iddiaları üzerine açılan davada mahkeme DNA kararı verdi. Mahkeme, Şar’ın ünlü oyuncu Soygazi’nin çocuğu olup olmadığı yönünde Adli Tıp Kurumundan DNA raporu istenilmesine karar verdi.  Edremitli  ’ın bir televizyon programında annesinin oyuncu   olduğunu iddia etmesi üzerine savcılığa suç duyurusunda bulunan oyuncu Hale Soygazi, program ve televizyon kanalı hakkında 1 liralık sembolik tazminat davası açmıştı.  Programda “çocuğunu terk eden anne” imajı oluşturularak toplum nezdinde küçük düşürüldüğünü iddia eden Soygazi’nin açtığı davanın görülmesine devam edildi. İstanbul 14. Asliye Hukuk Mahkemesinde görülen duruşmada tarafların avukatları hazır bulundu. Duruşmada söz alan taraf avukatlarının dinlenilmesinin ardından mahkeme ara kararını açıkladı. Mahkeme, davacı Hale Soygazi ve davalı Murat Şar’ın Adli Tıp Kurumuna sevk edilerek   testi yapılmasına karar verdi. Duruşma, tanıkların dinlenmesi ve eksikliklerin giderilmesi için ertelendi.