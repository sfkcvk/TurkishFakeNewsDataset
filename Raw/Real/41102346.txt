CHP'de kritik PM yarın toplanacak  Yerel seçimlere dönük bugüne kadar 7 Parti Meclisi (PM) toplantısı düzenleyen CHP'de, aralarında 17 büyükşehirin de bulunduğu 836 belediye başkan adayı belirlenirken, yeni adayların belirleneceği PM yarın toplanacak. CHP'nin İstanbul'da 5, İzmir'de 2 ilçe adayının yanı sıra Ordu, Şanlıurfa ve Erzurum büyükşehir ile Şırnak, Siirt ve Muş belediye başkanları adayları da PM'nin gündeminde olacak. 'de bugüne kadar 17'si büyükşehir, 36'sı il, 783'ü de ilçe ve belde olmak üzere 836 belediye başkan adayı belirlendi. Parti Meclisinin 27 Ocak'ta yapılan ve 13 saat süren toplantısında, İstanbul ve İzmir ilçeleri üzerinde tartışmalar yaşandı. Genel Başkan  'nun 3 kez ara verdiği toplantıda, iki ilin önemli bazı ilçeleri sonraki PM'ye bırakıldı. CHP'de merakla beklenen PM, yarın saat 14.00'te parti genel merkezinde toplanacak. PM öncesinde ise Kılıçdaroğlu, partisinin Merkez Yönetim Kurulu'nu (MYK) toplayacak. Tartışmalar nedeniyle adayları belirlenemeyen ilçeler önce MYK'da, sonrasında ise PM'de tekrar görüşülecek. CHP'de adayları halen belirlenemeyen İstanbul'da 5, İzmir'de ise 2 ilçe durumunun yarın görüşülmesi bekleniyor. Tepkiler nedeniyle geri çekilen Şişli ile önceki PM'de reddedilen Silivri belediye başkan adayları yarınki PM'de yeniden ele alınacak. İstanbul’un tartışmalı Beyoğlu, Küçükçekmece ve Maltepe adaylarının da belirlenmesi bekleniyor. CHP'de asıl sürpriz Beyoğlu belediye başkan adayında yaşandı. Kılıçdaroğlu, bugün katıldığı bir televizyon programında ÖDP Genel Başkanı Alper Taş'ın Beyoğlu adaylığına sıcak baktığı mesajı vermesi, parti kulislerinde sürpriz olarak nitelendirildi. Yarınki PM'de İstanbul Kadıköy adayının da yeniden değerlendirilebileceği belirtiliyor. Geçtiğimiz PM'de 29 ret oyuna karşı 30 üyenin oyuyla Şerdil Dara Odabaşı, Kadıköy adayı olarak kabul edilmiş ancak salt çoğunluk tartışması yaşanmıştı. Bazı üyelerin salt çoğunluğu taşımadığı gerekçesiyle itiraz ettiği Kadıköy adayının yarınki PM'de tekrar oylanmasının gündemde olduğu belirtiliyor. CHP'nin İstanbul'da 5, İzmir'de 2 ilçe adayının yanı sıra İYİ Parti ile iş birliği kapsamında halen açıklanmayan 3 büyükşehir ile 3 il adayı daha bulunuyor.   CHP'de Ordu, Şanlıurfa ve Erzurum büyükşehir ile Şırnak, Siirt ve Muş belediye başkan adaylarından bazıları için yarın karar çıkabileceği belirtiliyor. PM'nin kalan adaylar için Genel Başkan Kılıçdaroğlu'na yetki verebileceği de değerlendiriliyor. CHP'nin bu   bölgelerinde göstereceği adayları açıklaması ile İYİ Parti iş birliği kapsamında 20 büyükşehir, 39 il için yapılan aday belirleme çalışması tamamlanmış olacak. Öte yandan CHP, tüm adayların katılımıyla önümüzdeki günlerde Ankara'da aday tanıtım toplantısı düzenlemeyi planlıyor.