Diyarbakır’da yol kavgası! 3 ölü, 2 yaralı… DİYARBAKIR'ın Hazro ilçesinde 2 grup arasında araç park etme yeri nedeniyle çıkan silahlı kavgada, 3 kişi hayatını kaybetti, 2 kişi yaralandı. Kavga, öğle saatlerinde   ilçe merkezinde meydana geldi. İddiaya göre 2 grup arasında araç park yeri nedeniyle sözlü tartışma yaşandı. Tartışmanın büyümesi üzerine gruplar arasında silahlı kavga çıktı. Çıkan kavgada ilk belirlemelere göre aynı grupta olan 3 kişi hayatını kaybetti, 2 kişi de yaralandı. İhbarla sevk edilen güvenlik güçleri güvenlik önlemi alırken, yaşamını yitirenlerin cesetleri otopsi için morga kaldırıldı. 'ın Hazro ilçesinde, Eski PTT Caddesi üzerinde saat 13.00 sıralarında bakkal ve kahve işleten iki esnaf arasında çıkan kavganın, bakkala malzeme getiren aracın yolu kapatması nedeniyle çıktığı belirlendi. Kavgada ölenlerin ise Recep Çiçek ile oğulları Sercan (29) ve Selçuk Çiçek (31) olduğu tespit edildi. Kavgada Gökmen ve Mehmet Eyüpoğlu ise yaralandı. Çıkan kavganın ardından olay yerine sevk edilen sağlık görevlileri, yaralıları Hazro Devlet Hastanesi'ne götürerek, tedaviye alındı. Hastanenin acil servisinde ilk müdahaleleri yapılan yaralılar, Dicle Üniversitesi Tıp Fakültesi Hastanesi'ne sevk edildi. Olay yeri inceleme ekipleri, kavganın yaşandığı caddeyi şeritle kapatarak, delil araması yaptı. Olaya karışan şüphelilerin yakalanması için çalışma başlatıldı.