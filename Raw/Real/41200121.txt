Yurt dışındaki Türklerin, Antalya’da konut ilgisi Almanya’nın Frankfurt kentinde düzenlenen MÜSİAD’ın Emlak ve İnşaat Fuarı’na katılan Türk vatandaşları, konut sahibi olmak için döviz kurundaki yükseklik, KDV istisnası ve uygun fiyat koşulları nedeniyle başta Antalya olmak üzere kıyı kentlerine büyük ilgi gösteriyor. MÜSTAKİL Sanayici ve İşadamları Derneği (MÜSİAD)   Şubesi’nin,  ’da bu yıl ikincisi düzenlenen İnşaat ve Emlak Fuarı’na katılan Gayrimenkul Yatırım Ortaklığı Derneği (GYODER) üyesi Helmann Consturaction firması Yönetim Kurulu Başkanı Dr. Selman Özgün, yurt dışında yaşayan Türklerin, Türkiye’de konut sahibi olmaya yönelik ciddi bir talep oluşturduğunu söyledi. Frankfurt’ta düzenlenen fuarda hem Antalya hem de Antalya’daki projelerinin tanıtımını yaptıklarını belirten Selman Özgün, firma standını  , Frankfurt Başkonsolosu Burak Karartı, MÜSİAD genel başkan ve yöneticilerinin ziyaret ettiğini kaydetti. Fuara özellikle yurt dışında yaşayan Türk vatandaşlarının ilgisinin büyük olduğuna işaret eden Selman Özgün, döviz kurundaki yükseklik, yabancı ülke vatandaşlarına olduğu gibi yurt dışında yaşayan ve çalışan Türk vatandaşları için de geçerli konutta KDV istinası nedeniyle talebin iyi olduğunu açıkladı. Özgün, Türkiye piyasasındaki ekonomik konjonktür nedeniyle konut fiyatlarının uygun olduğu düşüncesinin de konut sahibi olma isteğini artırdığını söyledi. Yurt dışında yaşayan Türk vatandaşlarının kendi memleketlerinde konut sahibi olmaktan ziyade, özellikle Antalya’yı tercih ettiklerini belirten Özgün, “Deniz, tarih ve yeşil dokusu ile turizmle birlikte yurt dışından birçok yabancı ülke vatandaşını da ağırlıyor olması ve ulaşım kolaylığı gibi değerleri, Antalya’da konut sahibi olma isteğini artırıyor” dedi. Fuara katılan yabancı ülke vatandaşları açısından da değerlendirmede bulunan Özgün, “Daha çok Avrupa’da oturma izni olup Afganistan, Irak, Rusya gibi başka ülke vatandaşlarından, Türkiye’nin 250 bin dolar karşılığındaki konut alımı yapanlara sağladığı vatandaşlık hakkı konusunda soru aldık. Bu açıdan Türkiye dikkati çekiyor” diye konuştu.