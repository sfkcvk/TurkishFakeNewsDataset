Almanya’da bir ilk: Mecliste kadın ve erkek sayısını eşitleyen yasa onaylandı 1 Eylül’de seçimlerin yapılacağı Almanya’nın Brandenburg Meclisi, CDU ve AfD’nin hayır oylarına rağmen kadın erkek sayısını eşitleyecek olan ‘eşitlik yasası’nı onayladı. CDU ve AfD, yasayı yargıya taşıyacaklarını açıkladı. ALMANYA’nın doğu eyaletlerinden   Eyalet Meclisi, SPD, Yeşiller ve Sol Parti’nin oylarıyla eşitlik yasasını onayladı. CDU ile aşırı sağcı AfD yasaya hayır oyu verdi ve yargıya başvuracaklarını açıkladı. Almanya’da bir ilk olan tartışmalı yasa, siyasi partilerin seçimlerde adaylarının yarısının kadın olmasını zorunlu kılıyor. Yasa ile mecliste kadın erkek milletvekili sayısının eşitlenmesi amaçlanıyor. Brandenburg Eyalet Meclisi’nin SPD’li Başkanı  , “Meclis’teki sandalye sayısı 88. Demek ki 44 kadın milletvekili olacak” dedi. Yasayı savunanlar Alman anayasasındaki kadın erkek eşitliği maddesini yasaya temel gösteriyor. Yasaya karşı çıkanlar ise bu yasayla siyasi partilerin özgürlük ilkesinin tehlikeye gireceğini savunuyor. Yasal çekince nedeniyle partilerin buna hazırlanmasına zaman sağlamak amacıyla yasanın 2020’de yürürlüğe girmesi kararlaştırıldı. Brandenburg’ta eyalet seçimleri ise bu yıl 1 Eylül’de yapılacak.  Berlin Eyalet Meclisi de benzeri bir yasayı gündeme getirmeye hazırlanıyor. Yasa anayasa mahkemesinden geri dönmezse, bunu başka eyalet ve federal meclisin de izleyeceği tahmin ediliyor.