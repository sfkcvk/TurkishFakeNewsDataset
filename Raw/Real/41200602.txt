Hak-İş ve Memur-Sen’e taziye telefonu  CUMHURBAŞKANI Tayyip Erdoğan, Kahramanmaraş’tan Şanlıurfa’ya giden işçileri taşıyan midibüsün devrilmesi sonucu 5 kişinin hayatını kaybetmesi dolayısıyla Hak-İş Genel Başkanı Mahmut Arslan ve Memur-Sen Genel Başkanı Ali Yalçın’a taziyelerini iletti. Cumhurbaşkanlığı İletişim Başkanlığı’ndan yapılan açıklamaya göre, Hak-İş ve Memur-Sen’in 1 Mayıs programına katılmak için Kahramanmaraş’ın Elbistan ilçesinden Şanlıurfa’ya giden bir grup işçinin kaza geçirdiği bilgisi üzerine  , Arslan ve Yalçın’ı telefonla aradı. Erdoğan, görüşmelerde, vefat eden vatandaşlara Allah’tan rahmet, ailelerine, Hak-İş ve Memur-Sen camialarına başsağlığı, yaralılara şifa dileğinde bulundu.