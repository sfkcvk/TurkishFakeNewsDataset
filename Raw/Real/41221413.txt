Zelenskiy, erken seçim tarihini belirledi Ukrayna Cumhurbaşkanı Vladimir Zelenskiy, Ukrayna Parlamentosu’nu fesheden kararnameyi imzaladı.  Devlet Başkanlığı İdaresi’nden yapılan yazılı açıklamada, Cumhurbaşkanı  ’nin, parlamentoyu fesheden ve erken parlamento seçimlerinin tarihini 21 Temmuz 2019 olarak belirleyen kararnameyi imzaladığı belirtildi. Ukrayna’nın yeni Cumhurbaşkanı Vladimir Zelenskiy, dün parlamentoda yemin ederek göreve başlamasının hemen ardından, parlamentoyu feshetme ve erken seçime gitme kararı aldığını duyurmuştu. Ukrayna’da olağan parlamento seçimlerinin önümüzdeki Ekim ayında yapılması öngörülüyordu.