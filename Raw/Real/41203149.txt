BB Erzurumspor 2-0 Bursaspor Spor Toto Süper Lig'in 31. haftasında BB Erzurumspor, Bursaspor'u konuk etti. Karşılaşmanın 77'nci dakikasında Eduok ve 84'üncü dakikasında Hakan Arslan'ın ayağından bulduğu gollerle 2-0 kazanan Dadaşlar, maç fazlasıyla düşme hattının üzerine çıktı. 5. dakikada ceza sahasının hemen dışından Aytaç'ın kullandığı serbest vuruşta savunmanın uzaklaştırmak istediği topla buluşan Shehu'nun şutu yandan dışarı çıktı.  15. dakikada sol taraftan kullanılan köşe vuruşunda ceza sahası dışından Saivet sert vurdu top üstten dışarı çıktı.  24. dakikada hızlı gelişen atakta Umut'un ortasında ceza sahası içinde Yusuf’un kafa vuruşu yandan dışarı gitti.  33. dakikada sol kanattan ceza sahasına giren Eduok'un sert şutunda top üstten auta gitti.  Mücadelenin ilk yarısı golsüz eşitlikle sonuçlandı.  69. dakikada sol taraftan Emrah’ın yaptığı ortada Taylan boş kaleye vurmadı. Topu savunma uzaklaştırdı.  70. dakikada sol taraftan kullanılan köşe vuruşunda İbrahim ortaladı Sunu’nun kafa vuruşu yandan dışarı gitti.  76. dakikada sağ taraftan kullanılan köşe vuruşunda ceza sahası içerisinde yaşanan karambol sonrası topu önünde bulan Eduok sert ve düzgün bir vuruşla ağlarla buluşturdu. 1-0  83. dakikada hızlı gelişen atakta Hakan çalımlarla ceza sahasına girdi, düzgün bir vuruşla meşin yuvarlağı filelerle buluşturdu. 2-0