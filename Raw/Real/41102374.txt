Transfer yasağı kalkar kalkmaz 2 saatte 17 transfer yaptılar Transfer döneminin kapanmasına 2 saat kala transfer yasağı kalkan Elazığspor, daha önce benzerine rastlanmayan bir işe imza atarak kısa süre içinde tam 17 futbolcuyu kadrosuna kattı. Spor Toto 1. Lig ekibi   yoğun uğraşlar sonunda ara transfer döneminin bitmesine yalnızca 2 saat kala yasağı kaldırmayı başardı. Elazığspor transfer yasağını saat 22:00 itibariyle kaldırdı. Kayyum Başkanı Sebahattin Devecioğlu ve kulübün efsane başkanlarından Selçuk Öztürk'ün büyük emekleri sonucu transfer krizi çözüldü. Gakkoşlar hareketli geçen gecenin sonunda 17 transfer yaparak kadrosunu güçlendirdi. Elazığspor'un transferleri: Akakpo, Gökhan Akkan, Ahmet Sabri Fener, Murat Ceylan, Serdar Özbayraktar, Ahmet Burak Solakel, Tufan Kelleci, Yiğitcan Erdoğan, Rüştü Hanlı, Abdulkadir Kayalı, Muhammet İldiz, Diallo, Kamara, Bakamenga, Boubacar, Müslüm Yelken ve Geirgius. Elazığspor'dan resmi açıklama: "Kulübümüz, transfer sürecine engel teşkil eden borç dosyalarını çözüme kavuşturarak transfer yasağını kaldırmıştır. Konuyla ilgili gerekli geniş kapsamlı açıklama Valimiz Sayın   Kaldırım tarafından yapılacaktır."