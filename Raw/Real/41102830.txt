Aslan Alanya'da yara aldı: 1-1 Spor Toto Süper Lig'in 20. haftasında Galatasaray, Alanyaspor deplasmanındaydı. Sarı-kırmızılılar açısından çok zor geçen mücadele 1-1'lik eşitlikle son buldu. Alanyaspor Djalma Campos'un 45+3'te attığı müthiş golle öne geçti. Sarı-kırmızılılar 52. dakikada Sofiane Feghouli'nin şık golüyle eşitliği sağladı. Lider Başakşehir ile olan 6 puanlık farkı kapatmak isteyen Fathi Terim'in ekibi, Alanyaspor deplasmanında yara aldı. Yeni transferlerden Mitroglou, etkisiz bir oyun sergileyerek yerini ikinci yarının başında Sinan Gümüş'e bıraktı. Christian Luyindama ise vasatı aşamadı. Galatasaray 36 puana, Alanyaspor ise 25 puana yükseldi. Sarı-kırmızılılar ligde bir sonraki hafta Trabzonspor'u konuk edecek.  Bahçeşehir Okulları : Alper Ulusoy , Mustafa Emre Eyisoy , Volkan Ahmet Narinç  Haydar Yılmaz - Ceyhun , Efecan , Baiano , Cisse (Dk. 90 Sural), Villafanez (Dk. 89 Taha), N’Sakala , Welinton , Campos , Tzavellas , Junior Fernandes (Dk. 80 Ozan Tufan)  Muslera - Mariano (Dk. 18 Ömer Bayram ), Belhanda , Linnes , N'Diaye , Onyekuru Mitroglou (Dk. 55 Sinan Gümüş ), Fernando , Luyindama , Marcao , Feghouli (Dk. 82 Yunus Akgün)  Dk. 45+4 Campos (Aytemiz Alanyaspor) - Dk. 52 Feghouli (Galatasaray)  Villafanez, Welinton, Tzavellas (Aytemiz Alanyaspor) - Luyindama, Fernando, N'Diaye, Sinan Gümüş (Galatasaray)  Toto Süper Lig'de 20. hafta mücadelesinde Aytemiz Alanyaspor'a konuk olan Galatasaray'da teknik direktör Fatih Terim, Göztepe maçına göre ilk 11'de 3 değişikliğe gitti.  Sarı-kırmızılı takımın teknik direktörü, Göztepe ile deplasmanda oynadıkları maçta forma giyen Maicon, Selçuk İnan ve Sinan Gümüş yerine Alanya deplasmanında, ilk 11'de sarı kart cezası sona eren Belhanda ile yeni transferler Mitroglou ve Luyindama'ya şans verdi.  Galatasaray’ın Kasımpaşa'dan kadrosuna kattığı yeni golcüsü Mbaye Diagne, Kasımpaşa'da forma giydiği dönemde kırmızı kart cezası olduğu için kadroda yer almadı.  Galatasaray'ın Aytemiz Alanyaspor karşısındaki ilk 11'inde hiç Türk oyuncu olmaması dikkati çekti.  Sarı-kırmızı takım karşılaşmaya Muslera, Mariano, Luyindama, Marcao, Linnes, Ndiaye, Fernando, Feghouli, Belhanda, Onyekuru ve Mitroglou ile 11'iyle çıktı.  Aytemiz Alanyaspor Teknik Direktörü Sergen Yalçın ise ligde son oynanan MKE Ankaragücü maçına göre ilk 11'de zorunlu iki değişiklik gerçekleştirdi.  Yalçın, geçen haftaki mücadelede ilk 11'de yer alan ancak İtalya 1. Futbol Ligi (Serie A) takımlarından Sassuolo takımına transfer olan Merih Demiral ile sakatlığı bulunan Cenk Ahmet Alkılıç'ın yerine ilk 11'de Baiano ve Djalma'ya şans tanıdı.  Aytemiz Alanyaspor-Galatasaray maçına taraftarlar büyük ilgi gösterdi. Karşılaşma öncesinde stat ve çevresinde geniş güvenlik önlemleri alındı. Karşılaşmaya yoğun ilgi gösteren taraftarlar, tribünlerin tamamını doldurdu.  2’nci dakikada sağ kanattan gelişen Galatasaray atağında Fernando'nun yaptığı ortaya Mitroglou kafayı vurdu ancak top kaleci Haydar'da kaldı. 9’uncu dakikada sol kanattan gelişen Alanyaspor atağında Fernandes'in ön direğe yaptığı ortaya Cisse kafayı vurdu fakat top az farkla auta gitti. 13’üncü dakikada ani gelişen Aytemiz Alanyaspor atağında rakipten topu çalan Fernandes pasını bekletmeden koşu yapan Villafanez’e aktardı. Hızla rakip sahaya sokulan Villafanez’in aşırtma pasında ceza sahası içerisinde topu kontrol eden Cisse bekletmeden vurdu ancak Muslera son anda uzanarak topu tokatladı. 16’ncı dakikada soldan gelişen Alanyaspor atağında Fernandes’in pasında topla buluşan Campos bekletmeden topu koşu yapan Villafanez’e aktardı. Bu oyuncu ise ceza sahası dışından gelişine sert vurdu fakat top Muslera’da kaldı. 33’üncü dakikada gelişen Alanyaspor atağında sağ kanattan Efecan topu Fernandes’in koşu yoluna aktardı. Fernandes’in arka direkte vurduğu kafa vuruşu kaleci Muslera kontrol etti. 39’uncu dakikada ani gelişen Alanyaspor atağında N’Sakala’nın pasında sol kanatta topla buluşan Fernandes hızla rakip sahaya sokuldu. Ceza sahasının yaklaşık 5 metre gerisinde topu önüne alan Fernandes’in sert vuruşunu kaleci Muslera ikinci müdahalede kontrol edebildi. 45+4’üncü dakikada orta sahada kullanılan serbest vuruşta yükselen topu koşu yapan Fernandes ileriye koşu yapan Campos’a indirdi. Bu oyuncu ise ceza sahasının yaklaşık 30 metre dışından yaptığı aşırtma vuruş kaleci Muslera’yı geçerek ağlarla buluştu: 1-0. Karşılaşmanın ilk yarısı Aytemiz Alanyaspor’un 1-0’lık üstünlüğüyle sonuçlandı. 52’nci dakikada gelişen Galatasaray atağında Belhanda’nın ara pasında ceza sahasının sağında topla buluşan Feghouli hızla çizgiye doğru sokularak dar açıdan sert vurdu. Top kaleci Haydar’ın üstünden fileleri havalandırdı: 1-1. 61’inci dakikada sol kanattan gelişen Alanyaspor atağında ceza alanına giren Fernandes, Linnes'ten şık bir çalımla sıyrıldı ve ardından çaprazdan yaptığı vuruşu az farkla üstten auta çıktı. 78’inci dakikada sağ kanattan gelişen Alanyaspor atağında Baiano'nun ortasına kale önünde yükselen Fernandes’in kafayı vuruşu kaleci Muslera'da kaldı. 85’inci dakikada sol kanattan savunma arkasına sarkan Onyekuru son çizgide kaleciden sıyrıldı ve vuruşunu yapmak istedi ancak öncesinde hakem, kaleciye faul yapıldığını belirtti. Karşılaşma 1-1 sonuçlandı.