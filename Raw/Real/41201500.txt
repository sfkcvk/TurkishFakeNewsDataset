Doğu Anadolu Bölgesi'nde yer alan Sarıkamış hangi ildedir? Sarıkamış, sarıçam ağaçlarıyla çevrelenmiş, kayak merkezinin bulunduğu ve Doğu Anadolu Bölgesi'nde yer alan turizm merkezi olan ilçelerden biridir. Peki, karlarla kaplı olan ve görülmesi gereken doğal güzelliklere sahip Sarıkamış ilçesi hangi ilimize bağlıdır?  Doğu Anadolu Bölgesi'nde yer alan Kars, karla kaplı dağlarıyla kış turizm merkezi olarak bilinmektedir. Dünya üzerindeki en eski kültürlerin izlerini görmenin mümkün olduğu Kars’ta yüzyıllar boyunca birçok uygarlığın yaşam alanı olmuş Ani Harabelerini görmekle kalmayıp, sarıçam ağaçlarıyla çevrelenmiş Sarıkamış'ta kayak yapabilirsiniz. Kars, Türkiye'nin kuzeydoğu kesiminde yer alan aynı adlı ilin merkez ilçesidir. Türkiye'nin en yüksek il merkezlerinden biri olan Kars, köyleri ile birlikte nüfusu 100 bini aşan şehirlerdendir. Merkez ilçeye bağlı, yirmi üç mahalle ve yetmiş köy bulunmaktadır.  Kars, geçmişte Bagratlı Krallığı'na ve Cenub-u Garbi Kafkas Hükümeti'ne[6] (Güneybatı Kafkasya Cumhuriyeti) başkentlik yapmış bir sınır şehridir. Bu özelliği ile Türkiye'de herhangi bir ülkeye başkentlik yapmış ender şehirlerden birisidir. Türkiye'nin Kafkasya'ya açılan kapısı konumundaki bu şehir, Kafkas Üniversitesi'nin açılmasıyla hızla gelişmeye başlamış ve zaman içinde bir öğrenci kenti durumuna gelmiştir. Ayrıca şehir merkezine altı kilometre uzaklıktaki havalimanı sayesinde de bölgesinde ulaşım ağının kesiştiği bir noktada yer alır. Bunun dışında kara ve demiryolu ağlarıyla ülkenin diğer yerleşim birimlerine ulaşımda da bir sorun yoktur. Kentte 2004 yılından bu yana Azerbaycan Başkonsolosluğu bulunmaktadır. Kars, kültürel yönden köklü temellere dayanmaktadır. MÖ 9000 yılına kadar uzanan tarihi geçmişi olan topraklar üzerinde birçok uygarlık hüküm sürdü. Bunların izleri günümüze kadar gelmektedir. Anadolu’ya açılan kapı özelliğini taşıması ile Saka - İskit devrinden günümüze kadar bir kültür mozaiğine sahiptir. Gelenekler, görenekler, halk hikâyeciliği, maniler, türküler ve dengbejler kültürü zengindir. Bu zenginlik Kars’ın eski bir yerleşme merkezi olması, çeşitli kavimlerin çeşitli zamanlarda bu bölgede yaşamasından kaynaklanmaktadır. Bugün, Kars’ta derlenmiş olan halk edebiyatı verileri dışında; derlenmiş orijinal gelenek, görenek, ve kıyafetler de vardır