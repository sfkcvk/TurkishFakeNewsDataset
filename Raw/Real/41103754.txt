'Aytaç Arman yoğun bakıma kaldırıldı' haberlerine açıklama geldi Usta oyuncu Aytaç Arman’ın yoğun bakıma alındığı haberine eşinden tepki geldi. Bir süredir kanser tedavisi gören Yeşilçam’ın ünlü ismi Aytaç Arman'ın yoğun bakımda olduğu iddia edilmişti.  Usta oyuncu  ’ın yoğun bakıma alındığı haberine eşi Radife Baltaoğlu’ndan tepki geldi. Bir süredir İstanbul Onkoloji Hastanesi’nde kanser tedavisi gören ve tedavi süreci içerisinde bir süre hastanede kalması gereken Arman’ın yanında olan eşi, sanatçının yoğun bakımda olduğu haberleri için şunları söyledi: “Tedavi sürecinde çeşitli durumlar ortaya çıkabiliyor ama yoğun bakımlık bir durum asla yaşanmadı. Tedavi iyi gidiyor ve hastanedeyiz ancak haftaya eve çıkacağız. Bu süreç içerisinde kendisini hiç yormak istemiyoruz. Sağlık söz konusu olduğunda araştırılarak   yapılması gerekmekte. Sabahtan bu yana sevenlerimiz panik halde arıyor. Kendisinin durumu iyi” dedi. Radife Baltaoğlu eşinin durumuyla ilgili iddialara sosyal medya hesabı üzerinden de yanıt verdi.