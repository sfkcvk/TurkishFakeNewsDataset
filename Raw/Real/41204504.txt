İlk iftarı saat kaçta yapacağız? İşte il il iftar vakitleri 6 Mayıs 2019 günü ilk sahurunu yapan vatandaşlar şimdi iftar saatini merak ediyor. Müslümanlar tarafından en kutsal ay olarak kabul edilen ramazanda orucu en erken Hakkarililer açacak.  Peki, ilk iftarı saat kaçta yapacağız? İşte, Diyanet İşleri Başkanlığının illere göre hazırladığı imsakiyelere göre il il iftar vakitleri Mübarek recep ve şaban ayından sonra gelen 11. ayın sultanı   ayına ilk sahur sofralarına oturulmasının ardından girilecek. 2019 ramazan ayının gelmesi ile beraber, vatandaşların da il il   bilgilerini araştırması da hız kazandı.   ibadetini yerine getirecek olan kişiler, ilk   yapılacak? sorusuna Diyanet'in verdiği bilgiler doğrultusunda yanıt arıyor. İşte, il il iftar saatleri ve imsakiye bilgileri. İstanbul'da   21.12'de okunacak ve ilk iftar yapılacak. Ankara'da 6 Mayıs Pazartesi ilk iftar 19:54'de, İzmir'de, 20:14, Adana'da 19:38'da, Bursa'da 20:10'da yapılacak. Yurt genelinde ilk iftar ise Hakkari'de olacak ve saat 19.06'da akşam ezanı okunacak. Ramazanın birinci günü için Sinoplu vatandaşlar 16 saat 10 dakika oruçlu kalarak en uzun orucu, Hatay ise 15 saat 33 dakikayla en kısa orucu tutacak. Vatandaşlar, huzur ve bereket ayı ramazanın ilk teravih namazını kılmak için camilere akın etti. Ramazanın ilk teravih namazı kılındı. Vatandaşlar, huzur ve bereket ayı ramazanın ilk teravih namazını kılmak için camilere akın etti. Çok sayıda vatandaş, teravih için Eyüp Sultan Camisi'ne geldi. Teravih öncesi Eyüp Sultan Türbesini ziyaret eden vatandaşlar, Kur'an-ı Kerim okudu, dua etti. Daha sonra teravih namazı kılındı. Kadınlar, yağmura rağmen cami avlusunda saf tuttu. Bu arada Eyüp Sultan Camisi'ne asılan "Oruç tut sıhhat bul" yazılı mahyanın da ışıkları yandı. Ankara'da huzur ve bereket ayı ramazanın ilk teravih namazı kılındı. Müslümanlar için büyük öneme sahip üç aylardan ramazanın ilk teravih namazı için Hacı Bayram, Melike Hatun, Kocatepe ve Beştepe Millet başta olmak üzere camilere gelen vatandaşlar, ramazanının coşkusunu yaşadı. Ankara'nın manevi merkezi Hacı Bayram-ı Veli Camisi'ne gelen kadın-erkek, genç-yaşlı çok sayıda kişi, namaz kılıp dua ederken, Anadolu'nun önde gelen mutasavvıflarından Hacı Bayram-ı Veli'nin türbesini de ziyaret etti. Teravih namazı kılmak için camiye gelen Osman Keleş, AA muhabirine yaptığı açıklamada, ramazanın tüm İslam alemine hayırlı olmasını dileyerek, "Bu sene Rabbim'in mağfiretine ve bereketine daha çok ihtiyacımız olduğuna inanıyorum. Her ramazanda ilk teravih için Hacı Bayram Camisi'ne geliyorum. Yol güzel olunca yoldaş da güzel oluyor." ifadelerini kullandı. Hatay'daki Anadolu'nun ilk camisi Habib-i Neccar Camisi'nde ramazanın ilk teravih namazı kılındı. Habib-i Neccar ve Hz. İsa'nın iki havarisinin mezarının bulunduğu yerde inşa edilen cami, teravih namazını farklı bir mekanda kılmak isteyenlere ev sahipliği yaptı. Teravih namazında Habib-i Neccar Camisi'ni tercih eden Müslümanlar, tarihi dokusunun yanı sıra Anadolu'nun ilk camisi olması nedeniyle özellikle burada ibadet etmeyi tercih ediyor. Namaz öncesi vaaz veren Hatay İl Müftüsü Hamdi Kavillioğlu, ramazanın önemine vurgu yaptı. Tarihi camide kadınlar da kendilerine ayrılan bölümde namazlarını idrak etti. Şanlıurfalılar, Balıklıgöl yerleşkesinde İbrahim Peygamber'in doğduğu rivayet edilen makamı ziyaret ederek dua etti. Hazreti İbrahim'in ateşe atıldığı yer olarak kabul edilen ve dünyanın en büyük doğal akvaryumu olarak nitelendirilen Balıklıgöl'de balıklara yem atan ziyaretçiler, burada hatıra fotoğrafı çektirdi. Yatsı ezanının okunmasıyla, başta Dergah Camisi olmak üzere yerleşkedeki camilere akın eden vatandaşlar, ramazanın ilk teravihini kıldı. Anneleriyle camide namaz kılan çocuklar da ramazan coşkusuna ortak oldu. Malatya'da tarihi Hacı Yusuf Taş Camisi'nde ramazanın ilk teravih namazı kılındı. Teravih namazı öncesi Battalgazi İlçe Müftüsü Hüseyin Özdemir, ramazanla ilgili vaaz verdi. Kur'an-ı Kerim'in, ramazan ayında indirildiğini anımsatan Özdemir, bu ayın bağışlanmak için fırsat olduğunu söyledi. Vaazın ardından vatandaşlar, namaz kılıp dua etti. Darende ilçesinde de vatandaşlar, Somuncu Baba Külliyesi'nde ilk teravih namazını kıldı. Kahramanmaraşlılar da ramazan ayının ilk teravihini kılmak için camilere akın etti. Tarihi Ulu Cami'yi dolduran vatandaşlardan bazıları çocuklarıyla birlikte namaza durdu. Kilis Elbeyli Geçici Barınma Merkezi'nde barınan Suriyeliler, ilk teravihi Ensar ve Bilal-i Habeş camilerinde kıldı. Suriyeli Ahmet el-Greybi, AA muhabirine yaptığı açıklamada, ülkesindeki iç çatışmalar nedeniyle 5 yıl önce İdlib'ten Türkiye'ye sığındığını söyledi. Türkiye'ye sığındıkları ilk günden itibaren her türlü ihtiyaçlarının düzenli karşılandığını anlatan Greybi, verilen desteklerden dolayı Türk halkına minnettar olduklarını belirtti. Türkiye'de kendilerine çok iyi davranıldığını dile getiren Greybi, şunları kaydetti: "Kendi vatandaşlarından ayırt etmiyorlar. İlk geldiğimizde Adıyaman'a yerleştirildik, 4 yıl orada kaldıktan sonra Kilis'e geldik. Burada da her şey yolunda. İnşallah Suriye'ye döner ve bundan sonraki ramazanları ülkemizde, yakınlarımızla geçiririz." Yatsı ezanının okunmasıyla İzmir'deki camilere giden vatandaşlar dua etti. İzmir'de Osmanlı cami mimarisinin tipik özelliklerini taşıyan Hisar Camisi'nde restorasyon ve güçlendirme çalışmalarının ardından ramazan ayının ilk teravih namazı kılındı. Aydın’da da tarihi Bey Camisi ve Ramazan Paşa Camisi başta olmak üzere vatandaşlar camilere akın etti. Manisa'da camileri dolduran vatandaşlar ilk teravih namazını kıldı. Demirci ilçesine 3 kilometre uzaklıkta bulunan tarihi Reisler Camisi'ni dolduran vatandaşlar, namazlarını kılıp dua etti. Reisler Cami İmam Hatibi Refik Atalay, namaz öncesi yaptığı açıklamada, caminin, yaklaşık 900 yıllık tarihi olduğunu ve 1240 yılında elden geçirildiğini belirterek, "Peygamber efendimizin 22. göbek torunlarının kabirleri var. Özel gün ve geceler ibadete açık. Ramazan ayı boyunca da teravih namazlarımızı kılacağız." ifadesini kullandı. Denizli'de, ramazan ayının başlamasıyla camileri dolduran vatandaşlar, ilk teravih namazını kıldı. Yatsı ezanıyla vatandaşlar 15 Temmuz Delikliçınar Şehitler Meydanı'ndaki Yeni Cami'yi doldurdu. Yoğun ilgi nedeniyle bazı camilerde bazı vatandaşlar, namazlarını avluda kıldı. Camiye gelen Ramazan Özdemir, 12 yaşından beri oruç tutmaya çalıştığını belirterek, "Ramazan ayını çok özlemiştik. Hayırlısıyla 11 ayın sultanı ramazana bugün başlıyoruz. Sabah ilk sahuru, akşam ise ilk iftarımızı yapacağız. Bu mübarek günün tüm Türkiye'ye hayırlara vesile olmasını diliyorum." diye konuştu. Türk-İslam mimarisinin zirve eseri Selimiye Camisi'nde ramazan ayının ilk teravih namazı kılındı. Edirne'de, kadın, erkek, genç, yaşlı, çocuk her yaştan çok sayıda vatandaş, teravih namazını kılmak için, Selimiye'nin de aralarında bulunduğu camileri doldurdu. Teravih namazını kılan vatandaşlar, dua etti. Edirne Müftü Vekili Hüseyin Okuş, Selimiye Camisi'nde verdiği vaazda, ramazanın bereketine değindi. Okuş, Ramazan ayının ibadet ederek geçirilmesi gerektiğini vurguladı. Siirt'te vatandaşlar, ilk teravihi kılmak için tarihi Ulu Cami ile Ensar, Halid Bin Velid, Yeni Mahalle ve Ebul Vefa başta olmak üzere kentteki camileri doldurdu. Ulu Cami İmamı Mehmet Nezir Obut, İslam aleminin büyük bir içtihatla beklediği ramazana kavuşmanın mutluluğunu yaşadıklarını söyledi. "Başı rahmet, ortası mağfiret, sonu cehennem azabından kurtuluş" olan ramazanın ülke ve İslam alemine huzur ve bereket getirmesini dileyen Obut, şunları kaydetti: "890 yıldır ayakta olan tarihi Ulu Cami'mizde ilk teravihimizi eda ettik. Bu yıl ilkler yaşadık. Camimizde ilk kez hatimle teravih namazı kılındı. Oldukça faziletli olan hatimle teravih, Osmanlı'da da kılınıyordu. Ülkemizde de birçok yerde eda ediliyor. Ramazan ayı boyunca 6 hafız tarafından eda edilecek." Şırnak'ta da vatandaşlar, ilk teravih namazını kılmak için, Geylani, TOKİ Ulu Cami ve Külliye Camisi başta olmak üzere kentteki camileri doldurdu. Şırnak Müftüsü Ramazan Tolan, TOKİ Ulu Cami'de namaz öncesi verdiği vaazda ramazan ayında oruç ve ibadetin önemine değindi. Ramazan ayına kavuşmanın sevincini yaşadıklarını belirten Tolan, şunları kaydetti: "Yeni hizmete açılan Toki Ulu Cami'mizde ilk teravihimizi bu gece birlikte idrak edeceğiz. Ayrıca bu yıl Şırnak'ta ilk defa hatimle teravih namazını TOKİ camimizde başlatacağız. Bütün camilerimizde öğle ve ikindi namazlarında mukabele okunacak ve okunan bazı ayetler de mealen cemaatimize aktarılacak. Camilerimizde öğle namazları ve yatsı namazları öncesinde vaaz ve irşat programları gerçekleştirilecektir. Ramazan ayının kalplerimize huzur, hanelerimize bereket, ailemize, ülkemize ve İslam alemine hayırlar getirerek insanlığın hidayet ve barışına vesile olmasını Cenabıhakk'tan niyaz ediyorum."