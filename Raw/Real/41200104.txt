İstanbul'da 1 Mayıs kutlaması... İşçiler Bakırköy'de toplandı DİSK, KESK, TMMOB ve TTB önderliğinde Bakırköy Halk Pazarı'nda gerçekleştirilen 1 Mayıs Emek ve Dayanışma Günü etkinliğine katılan vatandaşlar, programın tamamlanmasının ardından dağıldı. DİSK, KESK, TTB, TMMOB ve   Bileşenleri tarafından gerçekleştirilen mitingde, HDP Eş Genel Başkanları Pervin Buldan ve Sezai Temelli, İstanbul Büyükşehir Belediye Başkanı Ekrem İmamoğlu, CHP İstanbul İl Başkanı Canan Kaftancıoğlu'nun yanı sıra çok sayıda parti ve STK temsilcisi katıldı.      DİSK Genel Başkanı Arzu Çerkezoğlu, KESK Eş Genel Başkanı Aysun Gezen, TMMOB Başkanı Emin Koramaz, TTB Merkez Konseyi Başkanı Sinan Adıyaman'ın konuşmalarının ardından tüm kurumlar adına hazırlanan ortak bildiri, Türkçe ve Kürtçe okundu.      Programın sona ermesiyle mitinge katılanlar dağıldı.      Güvenlik güçlerinin yoğun güvenlik önlemi aldığı etkinlik sonrası dağılan vatandaşlar, toplu ulaşım araçları ve yollarda yoğunluk oluşturdu.      Bu arada, 1 Mayıs Emek ve Dayanışma Günü dolayısıyla toplantı ve gösteri yürüyüşü yapılmasına izin verilmeyen Taksim Meydanı'na güvenlik güçlerinin uyarılarına rağmen gitmek isteyen gruplarla polise mukavemette bulunan kişilere müdahale edildi.      Bu kapsamda Beşiktaş'ta 55, Beyoğlu'nda 29, Şişli'de 38, Kağıthane'de 4,  'de 1 olmak üzere 127 kişi gözaltına alındı.