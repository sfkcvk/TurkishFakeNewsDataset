Emiliano Sala'nın uçağı bulundu! Fransa'dan Galler'e seyrederken kaybolan ve haftalardır haber alınamayan uçağın izleri bulundu. Uçağın içinde bulunan yıldız futbolcu Emiliano Sala'nın ailesine konu ile ilgili bilgi verildi. Manş Denizi'nde uçağa ait parçalara rastlandığı belirtildi. Kayıp olan uçağın kaptanı David Ibbotson ve Arjantinli futbolcu  'nın yaşamını yitirdiği düşünülüyor. Nantes takımından Cardiff City'ye transfer olan Sala, Fransa'dan Galler'e uçakla giderken yaşanılan kaza sonrasında aranıyordu. 22 Ocak'ta gerçekleşen olaydan 3 gün sonra uçaktan   alınamayarak arama faaliyetleri durdurulmuştu. Aramalara öncülük eden David Mearns, enkazın konumunun İngiltere Hava Kazaları Araştırma Birimine aktarıldığını ve konuya ilişkin pazartesi günü resmi açıklamanın yapılacağını belirtti.  Mearns, hem Emiliano Sala'nın hem de pilot David Ibbotson'un ailelerinin gelişmeye dair polis tarafından bilgilendirildiğini kaydetti.  Arama çalışmalarına devam edilebilmesi için Sala'nın hayranlarının başlattığı kampanyada 260 bin sterlin toplanmış, kampanyaya Manchester City oyuncusu İlkay Gündoğan da katkıda bulunmuştu.  Sala, Premier Lig takımı Cardiff City ile 15 milyon sterlinlik sözleşme imzalamıştı.