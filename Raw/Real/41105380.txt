Gelinden kayınvalidesine 8 bıçaklı infaz!  İzmir'in Ödemiş ilçesinde, gelin, tartıştığı kayınvalidesini bıçakla öldürdü. Alınan bilgiye göre, Kaymakçı Mahallesi'nde aynı evde yaşayan gelin Keriman Aracı (43) ile kayınvalidesi Feruzan Aracı (67) henüz bilinmeyen bir nedenle tartışmaya başladı. Bıçaklı kavgaya dönüşen olayda, Feruzan Aracı 8 yerinden bıçak darbesi aldı. Komşuların ihbarı üzerine eve gelen 112 Acil Servis ve jandarma ekipleri, Feruzan Aracı'nın hayatını kaybettiğini belirledi.  Cumhuriyet Savcısının olay yerinde yaptığı incelemenin ardından Feruzan Aracı'nın cesedi otopsi yapılmak üzere   Adli Tıp Kurumu'na gönderildi.   Keriman Aracı ise jandarma ekiplerince gözaltına alındı.  Öte yandan tartışmanın nedeni ortaya çıktı. İddiaya göre, Ferizan A. torununun üzerine tarlanın tabusunu verdiği gerekçesiyle   Keriman A. ile tartıştı. Kayınvalidesi Ferizan A.'yı vücudunun 8 yerinden bıçaklayarak öldüren Keriman A.'nın jandarmadaki ifadesi sürüyor.