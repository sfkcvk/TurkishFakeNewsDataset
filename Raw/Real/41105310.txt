Bademcik şişmesi nasıl geçer? Vücuda giren zararlı mikropları yakalayarak, vücudun mikroplarla savaşmasına yardımcı olan hücreleri üreten bademciklerin çeşitli sebeplerle şişmesi, hayat kalitesini düşüren can sıkıcı bir durum olarak dikkat çekiyor. Bu sorundan muzdarip vatandaşlar, 'Bademcik şişmesi nasıl geçer?' sorusuna yanıt arıyor. İşte, konuya dair detaylar... Genellikle hastalık 7-8 günde kendini sınırlar. Yeterli sıvı alımı ve uygun ağız bakımı önemlidir. Antiseptik gargaralarla gargara yapmak ağız bakımı için yeterlidir. Bunun yanında yatak istirahati, yeterli sıvı alımı, ağrı kesici, ateş düşürücü ve bakteriyel enfeksiyon düşünülenlerde antibiyotik verilir. İşte,   ile mücadelede yapılması gerekenler… Bakteriyel enfeksiyonda antibiyotik vermek belirgin bir şekilde baş ağrısı, ateş ve boyundaki lenf bezi şişkinliklerini azaltır. Ayrıca olası bir akut romatizmal ateş (Romatizmal Kalp İltihabı)  veya akut glomerülonefrit (böbrek iltihabı) gibi komplikasyonlar önlenmiş olur. İlaçlar enfeksiyon belirtilerinin kısa sürede düzelmesinde oldukça faydalıdır, iltihap ortadan kaldırılsa da bazen bademciğin büyük kalabilir. Sık akut tonsillit geçirilmesi (yılda en az 4-5 defa akut tonsillit atağı), enfeksiyonun kronikleşip bademciklerde kalıcı hale gelmesi, bademciklerin çok büyüyerek   yemeyi zorlaştırıp solunum yolunu tıkayıcı hale gelmesi, bademcik çevresi apse gelişmesi durumlarında hastaların KBB uzmanınca değerlendirilip bademciklerinin ameliyatla çıkarılması (tonsillektomi) gerekmektedir. Odanızı nemlendirin. Kuru hava ağrıyı şiddetlendiriyor. Mümkünse yapay buhar üreten cihazlardan istifade edin. Bol ve sık ılık sıvı için; su, bitkisel çay, meyve suyu... Sıcak duş, özellikle buharı bol bir banyo ile birlikteyse rahatlatıcı olabilir. Adaçayı (ılık) ile gargarayı deneyin. Adaçayını bir güzel demleyip ılıtın ve günde 8-10 kez gargara yapın. Tuzlu su gargarası da iyi gelebilir, deneyin: fincan ya da çay bardağı ılık suya 1 çay kaşığı tuz karıştırıp eritip o tuzlu su ile gargara yapın. Adaçayı özü, propolis, çinko, C vitamini içeren pastillerden istifade edebilirsiniz. Papatya çayı da denemeye değer bir çözüm olabilir. Elma sirkesi gargaraları ile rahatlayıp çözüm arayanlar da var.