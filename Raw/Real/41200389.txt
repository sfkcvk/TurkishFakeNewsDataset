Son dakika... Erik çekirdeği attı diye çocuğu öldüresiye dövüp serbest kalmıştı! Savcılık itiraz edip tutuklanmasını istedi İstanbul Tuzla’da aracına erik çekirdeği attığı iddiasıyla 12 yaşındaki çocuğu feci şekilde döven U.Ö.’nün adli kontrol şartıyla serbest kalması kararına Anadolu Cumhuriyet Başsavcılığı itiraz ederek şüphelinin tutuklanmasını talep etti. Anadolu Cumhuriyet Başsavcılığı,  ’da aracına atılan erik çekirdeğini taş sanarak 12 yaşındaki M.K.’yi feci şekilde döven U.Ö.(27) hakkında verilen adli kontrol kararına itiraz ederek şüphelinin tutuklanmasını talep etti. Konuya ilişkin yapılan yazılı basın açıklamasında, Yasin K. adlı sahsın 28 Nisan günü Tuzla Çocuk Büro Amirliği'ne müracaat ederek aynı gün oğlu M.Y.'yi darp eden kişiden şikayetçi olduğu anlatıldı. 2007 doğumlu mağdur çocuk M. Y.'nin avukat huzurunda alınan ifadesinde “Olay günü arkadaşlarıyla birlikte Tuzla İlçesi Aydınlı Mahallesi Gürpınar Caddesi üzerindeki   ışıklarının önünde erik yediklerini, bu esnada tanımadığı bir sahsın yanına gelerek kendisini dövmeye başladığını, sonra şahsın kendisine ‘beni diğer arkadaşlarının yanına götür’ dediğini, birlikte mahalleye gittiklerini ancak arkadaşlarını bulamadığını, ardından şahsın kendisini ormanlık alana doğru götürdüğünü, bu esnada bir bayanın polis çağıracağını söyleyerek müdahale etmesi üzerine şahıstan kurtulduğunu” beyan ettiği kaydedildi. Mağdurun ifadesinde adı geçen tanık G. K.’nın da evinin balkonundan bir şahsın mağduru darp edip ‘bak ben sana daha neler yapacağım’ diyerek götürdüğünü gördüğünü, bağırarak yardım istediği halde kimse müdahale etmeyince asağı inip çocuğu kurtardığını, neden böyle yaptığını sorunca şahsın kendisine ‘o da benim arabama taş atmasaydı’ dediği vurgulandı. Açıklamada, Tuzla Devlet Hastanesi tarafından düzenlenen adli raporda mağdurun kafa, yüz, omuz ve sırt bölgesinde hiperemi mevcut olduğunun belirtildiği anlatıldı. Olayı gerçekleştirdiği belirlenen şüpheli U.Ö.’nün 30 Nisan'da yakalanıp hazır edildiği belirtilirken, “Kisiyi Hürriyetinden Yoksun Kılma” ve “Kasten Yaralama” suçlarından “elektronik kelepçe takılıp konutunu terk etmemek” suretiyle adli kontrol altına alındığı kaydedildi. Açıklamada, adli kontrol kararına Anadolu Cumhuriyet Başsavcılığı'nca itiraz edildiği, şüphelinin tutuklanmasının talep edildiği, ancak itirazın henüz karara bağlanmadığı belirtildi.