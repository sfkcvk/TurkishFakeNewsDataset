Ataman'dan Cumhurbaşkanı Erdoğan'a EuroLeague daveti CNN TÜRK'te Hafta Sonu programında Hakan Çelik'in konuğu olan Anadolu Efes Başantrenörü Ergin Ataman, 17 Mayıs'ta İspanya'da oynanacak olan "Fenerbahçe - Anadolu Efes" Final-Four maçına, Cumhurbaşkanı Recep Tayyip Erdoğan ve tüm siyasi liderleri davet etti. CNN TÜRK'te Hakan Çelik'e konuşan   Başantrenörü  , "Türkiye'nin tanıtımına maazzam bir katkı veriyoruz. İspanya'daki salon 15-16 bin kişilik bir salon. Orada yarıdan fazla Türk olacak. Tabii ki çoğunluğu Fenerbahçeli taraftarlar olacak. Onlar oraya gelemeye alışkınlar. Önceden biletlerini alıyorlar ama bizim de 1-2 bin taraftarımız olacak. Yani 7-8 bin Türk olacak. Spora destek veren, basketbolu seven Sayın Cumhurbaşkanımızı da diğer siyasi parti liderlerimizi de orada görebilsek. Ben buradan kendisini davet ediyorum.   bakanımız zaten bizimle olacağını söyledi. Orada bir gövde gösterisi yapalım. Türkiye sadece dışarıdan gösterildiği gibi sürekli kaotik ortamlar yaşayan bir ülke değil. Evet sorunlarımız var ama her ülkenin sorunları var. Bizim güzel olaylarımız da var" ifadelerini kullandı. Seyircilerden de büyük bir talep olduğunu ve şimdiden uçuşlarda yerlerin dolduğunu dile getiren Ataman, THY'ye de ek sefer çağrısında bulundu.