Trabzonspor 4-2 Kayserispor Spor Toto Süper Lig'in 31. haftasında Trabzonspor, evinde ağırladığı Kayserispor'u 4-2 mağlup etti. Bordo mavililer, yenilmezlik serisini 9 maça çıkardı. Bordo mavili ekibe galibiyeti getiren golleri Sosa, Yusuf Yazıcı, Abdülkadir Ömür ve Novak kaydetti. Konuk takımın gollerini ise Hasan Hüseyin Acar (2) attı. Bu galibiyetle 56 puana yükselen  , dördüncü sırada yer aldı. 37 puanda kalan   ise 13. sırada yer buldu. 16. dakikada Trabzonspor, golü buldu. Sosa'nın ceza yayı yakınından kullandığı serbest atışta, kaleci Lung'un müdahale ettiği top sol tarafındaki direğe çarparak filelerle buluştu: 1-0.  20. dakikada Trabzonspor, farkı 2'ye çıkardı. Yusuf Yazıcı'nın pasında Rodallega'nın ceza alanı sağ çaprazından şutunda, kaleci Lung'u geçen top yan direkten döndü. Dönen topu önünde bulan Yusuf Yazıcı, yerden vuruşla meşin yuvarlağı filelere gönderdi: 2-0.  32. dakikada konuk takım farkı 1'e indirdi. Kravets'in pasında sağ çaprazda açısı daralan Hasan Hüseyin Acar, düzgün bir vuruşla topu kaleci Uğurcan Çakır'ın yanından filelerle buluşturdu: 2-1.  34. dakikada Sosa'nın pasında uzak mesafeden Rodallega'nın şutunda, top az farkla yandan auta çıktı.  45 1. dakikada Sosa'nın ceza yayından sert şutunda kaleci Muammer Zülfikar Yıldırım, güçlükle topu yumruklayarak uzaklaştırdı.  Karşılaşmanın ilk yarısı bordo-mavili takımın 2-1'lik üstünlüğüyle sona erdi.  53. dakikada Varela'nın yerden kale sahası içine doğru gönderdiği pasa Kravets'in vuruşunda meşin yuvarlak üstten auta çıktı.  55. dakikada Deniz Türüç'ün sol taraftan ceza sahası içine yaptığı ortaya Kravets'in kafa vuruşunda top kaleci Uğurcan Çakır'da kaldı.  57. dakikada Nwakaeme'nin pasında ceza sahası dışında topla buluşan Yusuf Yazıcı'nın vuruşunda meşin yuvarlak yandan auta çıktı.  64. dakikada Varela'nın kale sahası içine gönderdiği topa iyi yükselen Hasan Hüseyin Acar meşin yuvarlağı kaleci Uğurcan Çakır'ın solundan ağalarla buluşturdu. 2-2  65. dakikada Nwakaeme'nin kale sahası içine doğru gönderdiği topu iyi takip eden Abdulkadir Ömür, meşin yuvarlağı kalecinin sağından ağalarla buluşturdu. 3-2  84. dakikada Abdulkadir Ömür'ün ara pasıyla ceza sahası içine giren Novak, yerde kalmasına rağmen vuruşunu yaparak meşin yuvarlağı kalecinin sağından ağalarla buluştu. 4-2  86. dakikada ceza sahası içindeki Olcay'ın çıkardığı topa ceza sahası dışında ayağının içiyle gelişine vurun Abdulkadir Ömür'ün vuruşunda kaleci meşin yuvarlağı kornere çıkardı. Trabzonspor,   Toto  ’in 31inci haftasında sahasında İstikbal Mobilya Kayserispor ile karşı karşıya geldi. Trabzonspor Teknik Direktörü Ünal Karaman, İstikbal Mobilya Kayserispor karşısında ligde son oynadıkları Fenerbahçe maçının 11’inden farklı olarak 2 değişikliğe gitti. Karaman, sakatlığı bulunan Pereira'nın yerine sağ bekte Kamil Ahmet'e, cezalı Abdulkadir Parmak'ın yerine ise orta sahada Amiri'ye görev verdi. Trabzonspor’da son olarak 16 Mart 2019 tarihinde oynanan Büyükşehir Belediye Erzurumspor karşılaşmasında ilk 11’de sahaya çıkan İranlı futbolcu Vahid Amiri, İstikbal Mobilya Kayserispor maçıyla birlikte 51 gün sonra ilk 11'de forma şansı buldu. Teknik direktör Ünal Karaman, Abdulkadir Parmak'ın cezalı olduğu haftada Amiri'ye orta sahada görev verdi. Trabzonsporlu taraftarlar, hem ramazan hem de hafta içi olmasının da etkisiyle karşılaşmaya beklenen ilgiyi göstermedi. Medical Park Stadyumuna erkenden gelen taraftarların ise iftarı statta açtıkları görüldü. Az sayıda konuk ekip taraftarları da kendilerine ayrılan bölümde yerlerini aldılar. Bu arada Ramazan ayının ilk gününde oynanacak karşılaşmada görev yapan basın mensupları da iftarı Medical Park Stadı’nda Trabzonspor Kulübü ve Türkiye Spor Yazarları (TSYD) Trabzon Şubesi’nin organizasyonuyla gerçekleştirdi. Kayseri’den gelen basın mensuplarıyla birlikte karşılaşmaya akredite edilen basın mensupları, basın tribününe ait lokalde iftar yaptı.