Türkiye Futbol Federasyonundan şehitler için taziye mesajı Türkiye Futbol Federasyonu, Suriye'nin Azez Bölgesi'nde YPG/PKK'lı teröristlerle çıkan çatışmada ve Hakkari'deki bir üs bölgesine Irak'ın kuzeyinden yapılan havan atışları sonucunda şehit olan askerler için taziye mesajı yayımladı.  Federasyonun resmi sitesinden yapılan açıklamada, şu ifadeler kullanıldı: "Hakkari sınır bölgesinde ve Suriye'nin Azez bölgesinde teröristlerin hain saldırıları sonucu kahraman askerlerimizin şehit olduğunu, bazı askerlerimizin de yaralandığını derin bir üzüntü ile öğrenmiş bulunuyoruz. Şehitlerimize Allah'tan rahmet; Aileleri, Türk Silahlı Kuvvetleri ve milletimize başsağlığı, yaralı askerlerimize acil şifalar dileriz."