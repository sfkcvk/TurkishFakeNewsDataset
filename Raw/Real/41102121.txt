Panathinaikos Anadolu Efes basketbol maçı ne zaman saat kaçta hangi kanalda yayınlanacak? Panathinaikos Anadolu Efes basketbol maçı için geri sayım başladı. Anadolu Efes Basketbol Takımı, THY Avrupa Ligi 21. hafta maçında bugün Yunanistan temsilcisi Panathinaikos'a konuk olacak. Peki, Panathinaikos Anadolu Efes basketbol maçı ne zaman saat kaçta hangi kanalda yayınlanacak? THY Avrupa Ligi heyecanı Panathinaikos Anadolu Efes maçıyla devam ediyor. Avrupa Ligi'nde bu sezon oynadığı 20 maçta 13 galibiyet ve 7 mağlubiyet yaşayan Anadolu Efes, Yunan takımı Panathinaikos ile karşı karşıya geliyor. İki takım arasında İstanbul'da oynanan ilk karşılaşmayı Anadolu Efes 78-62 kazanmıştı. Basketbol tutkunlarının sonucunu merakla beklediği Panathinaikos Anadolu Efes basketbol maçı ne zaman saat kaçta yayınlanacak? Başkent Atina'daki Olimpik   Merkezi'nin ev sahipliği yapacağı karşılaşma TSİ 22.30'da başlayacak. Olympic Sports Center’da oynanacak olan karşılaşma TSİ 22:30’da başlayacak ve beIN Sports 3 ekranlarından naklen yayınlanacak. Anadolu Efes, Panathinaikos müsabakasıyla Avrupa kupalarında 642. maçına çıkacak. Lacivert-beyazlı ekip, Avrupa'da oynadığı 641 maçta 353 galibiyet ve 288 yenilgi yaşadı. 2001-2002 sezonundan itibaren katıldığı Avrupa Ligi'nde ise 394. maçına çıkacak Anadolu Efes, bu organizasyonda 196 galibiyet ve 197 yenilgi aldı. Öte yandan Anadolu Efes ile Panathinaikos, Avrupa kupalarında daha önce 28 kez karşılaştı. Bu maçların 10'unu Anadolu Efes kazanırken, 18 mücadeleden ise Panathinaikos galip ayrıldı. Bryant Dunston, Turkish Airlines Euroleague’de bugüne kadar yaptığı 209 blok ile Euroleague tarihinde en çok blok yapan oyuncular sıralamasında ikinciliğini sürdürdü. Listede ilk sırada ise 249 blok ile Fran Vazquez yer alıyor. Tibor Pleiss ise 155 blok ile aynı sıralamada dokuzuncu durumda bulunuyor. Bu kategoride sekizinci sırada 161 blok ile Victor Khryapa yer alıyor. Dunston, bu sezon Euroleague’de 20. haftanın ardından maç başına 1,05 blok ortalaması ile bu kategoride dördüncü sırada yer alıyor. Bryant Dunston, Euroleague’de bugüne kadar aldığı 360 hücum ribaundu ile Euroleague tarihinde en çok hücum ribaundu alan oyuncular sıralamasında dokuzuncu sırada yer alıyor. Listede sekizinci sırada 385 hücum ribaundu ile Mirsad Türkcan bulunuyor. Anadolu Efes’te dördüncü sezonunu geçiren Dunston, bugüne kadar oynadığı 109 karşılaşmada kaydettiği 1034 sayı ile Anadolu Efes’in Turkish Airlines Euroleague’deki en skorer oyuncusu konumunda bulunuyor. Vasilije Micic, 20. hafta sonunda maç başına 5,30 asist ortalaması ile en çok asist yapan oyuncular kategorisinde üçüncü sırada yer alıyor. Micic, ayrıca Euroleague’de forma giydiği son 11 karşılaşmada sahadan en az bir üç sayılık isabet bularak ayrıldı. Tibor Pleiss, Euroleague’de kullandığı son 20, Rodrigue Beaubois son 16, Adrien Moerman da son 10 serbest atışı da sayıya çevirdi. Beaubois, ayrıca Euroleague’de forma giydiği son 16 karşılaşmanın 15’inde sahadan en az bir üç sayılık isabet bularak ayrıldı. Brock Motum’un, Euroleague kariyerindeki 100. üç sayılık isabetine ulaşması için beş üç sayılık baskete ihtiyacı var. Motum’un ayrıca Euroleague kariyerindeki 300. ribaunduna ulaşması için altı ribaunda ihtiyacı var. Adrien Moerman, Euroleague’de forma giydiği son 12 karşılaşmada sahadan en az bir üç sayılık isabet bularak ayrıldı. Başarılı oyuncu, maç başına 1,45 top çalma ortalaması ile bu sıralamada dördüncü durumda bulunuyor. Moerman, ayrıca maç başına 6,35 ribaunt ortalaması ile bu kategoride halen altıncı, maç başına 5,05 savunma ribaundu ile bu kategoride ikinci sırada yer alıyor. Anadolu Efes, 20. haftanın ardından 464 üç sayılık denemesinde 199 isabet bularak % 42,89 ortalama ile bu kategoride ikinci sırada yer alıyor. Takımın iki sayılık atışlarda ise 752 denemede 445 isabet bularak % 59,18 ortalama ile ikinci, serbest atışlarda ise 277 denemede 223 isabet ve % 80,51 ortalama ile ikinci sırada bulunuyor. Ayrıca maç başına 102,75 verimlilik puanı ile Real Madrid’in ardından ikinci durumda yer alan takım, maç başına kaydettiği 85,50 sayı ortalaması ile Euroleague’in en skorer dördüncü takımı. Ekip, maç başına 20,20 asist ile ligin en çok asist yapan takımı konumunda bulunurken, 3,30 blok ortalaması ile bu sıralamada da ikinci durumda bulunuyor.