Ümit Davala: "1-1'lik skor bizim ayıbımız" Spor Toto Süper Lig'in 20. hafta maçında deplasmanda Aytemiz Alanyaspor ile karşılaşarak 1-1’lik skorla ayrılan Galatasaray’da Yardımcı Antrenör Ümit Davala, ”1-1 biten maç, bizim için iki puan kaybı demektir. Bu kadar iyi olmayan bir Galatasaray sahaya çıkıp 1-1 berabere kalıyorsa, bu bizim ayıbımızdır” dedi.  Teknik Direktörü Fatih Terim, Adana’da yaşayan babası Talat Terim'in bir süredir devam eden rahatsızlığının artması nedeniyle basın toplantısına katılmazken, Yardımcı Antrenör   katıldı. Düzenlenen basın toplantısında konuşan Galatasaray Yardımcı Antrenörü Ümit Dava, normalde hep ileride basan, topu karşı sahada kabul ettiren bir Galatasaray olması gerekirken, ilk yarının sonunda talihsiz bir gol yediklerini söyledi. İkinci yarının başında eşitliği yakaladıklarını aktaran Davala, final pasları olmayan bir sürü pozisyona girdiklerini belirtti. ”1-1 biten maç, bizim için iki puan kaybı demektir. Bu kadar iyi olmayan bir Galatasaray sahaya çıkıp 1-1 berabere kalıyorsa, bu bizim ayıbımızdır. Maçın hemen 2-3. dakikasında Luyundaima'ya verilen bir sarı kart var. Bu karşı karşıya pozisyondaydı. Ondan sonra  'un arkadan yapılan faulleri vardı. Hiç kart gösterilmedi. Hakemin biraz daha ince davranması gerekiyor. Bu maçlar artık bizim için final maçları. Sonuna doğru yaklaşıyoruz. O yüzden biraz daha hassas olmaları gerekiyor. İkinci yarı, 4 dakika uzatma verildi. Bu tür çok duran maçlarda 6-7 dakika uzatma veriliyor. Dört dakika uzatma veriliyor, 3 dakika 40 saniye sonra maç bitiriliyor. Bunu Alper Ulusoy'a sormak lazım 'Acelesi mi vardı.' Bizim için burada kaybedilen iki puan var.”