Paylaşmak ya da paylaşmamak... İşte bütün mesele... Moda Konseyi yorumladı...  Sosyal medya ve paylaşımlar hakkında da konuşalım. Instagram’da takip edilecekler listesiyle devam etmek istiyorum. Sizin favorileriniz kimler stil anlamında?   Simay Yılmaz ve Yaprak Medine. Yabancılardan ise Alessia Marcuzzi, Chiara Capitani, Brittany Xavier ve Viktoria Rader.  Julie Pelipas, Julia Mateian, The Undone Store, Harper and Harley. : Ben son dönemde takip ettiğim isimlerden çok hızlı sıkılıyorum. Nedeni ya aşırı reklam yapmaları ya da özel hayatlarını aşırı derecelerde paylaşmaları. Mesela Chiara Ferragni’nin kocasıyla yaşadığı aşktan fenalık geldi. Sorum şu: “Instafenomen” dünyasında paylaşım limiti ne?   Demin hesabımda bunu yazdım Aslı. Artık daha az özel hayat paylaşma kararı aldım. Her anını telefon ekranında yaşamak aşırı saçma değil mi? Evet böyle çiftler de var ve tam olarak motivasyonları nedir anlamıyorum. Ama özellikle çocuklar için bu kadar özelin paylaşılmasının sakıncalı olduğunu düşünüyorum.  Bence başkalarına zarar vermediği sürece aşklarını nasıl paylaştıkları önemli değil. İlham da veriyor olabilir bazı kişilere, mutsuz da ediyor olabilir.  Billboard Müzik Ödülleri verildi, tören bizim moda haftamızı aratmadı, ne mutlu. İki ikonik isim seçimini Türk tasarımcılardan yana kullandı. Taylor Swift ile başlayalım. Raisa Vanessa tasarımını nasıl buldunuz?  Harika bir başarı geldi yine. Raisa ve Vanessa çok istikrarlı bir şekilde hem defilelerini hem koleksiyonlarını sunmaya, üretmeye devam ediyor. En önemlisi devamlılık ve süreklilik. Hâl böyle olunca yurtdışında daha çok saygı görür, yabancı showroom’lar, PR ofisleri ve satın almacılar ilk buna bakar.  Raisa ve Vanessa çok sevdiğim tasarımcı arkadaşlarım. Nasıl çabaladıklarına o kadar çok şahit oldum ki, tarafsız olmam beklenemez. Kızlar gerçekten yurtdışında markalarını duyurdular, çok iyi stilist ve showroom’lar ile çalışıyorlar. Taylor Swift genç nesil için çok ikonik bir isim. Raisa Vanessa tercih ettiği için gurur duydum.  Gerçekten harika bir  . Yeni neslin ikonlarından birinin seçimi olmak herkesin harcı değil. Tasarım da Taylor’ın tarzıyla gayet uyumlu. Gerçi bazı sitelerde eleştirildi, aşırı fırfırlı bulundu.   Fırfırlı olunca ne oluyor? Sorun mu? Kısa ve fırfırlı gayet dengeli olmuş. Rengi ve modeli ile tam bu yaz modasından bir parça. Romantik. Uzun olsaydı yorabilirdi belki.   Geceden bir diğer gelişme: Madonna’nın Erdem Moralıoğlu tasarımına gelelim. MTV’nin ödül gecesinde Bee Goddess imzalı bir takı takmıştı. Dilara Fındıkoğlu’yu zaten hep giyiyor. Nedir bu Maddy’nin Türk tasarımı aşkı?  Gurur duyduk. Madonna’nın çalıştığı stil danışmanı veya kendisi; kim bilemiyorum ama farklı kökeni olan, orijinal, etnik, özgün tasarımcıları araştırıyor ve alıyor olabilir.  Açıkçası bence Türk tasarımcı diye bakmıyor. Yeni bir şeyler arıyor ve sanırım biraz da denk geldi. Bu arada Erdem zaten Türk tasarımcı olarak anılmıyor ki dünyada...  Türk asıllı Kanadalı deniyor evet. Ama diğer iki isim özelinde konuşmuştum zaten. Bence Madonna ve stil danışmanı ekibinin seçimi tesadüfi değil. Madonna özellikle Portekiz’e taşındığından beri daha farklı hikayeleri olan, farklı coğrafyalardan gelen genç tasarımcıları radarına alıyor. Defalarca Dilara Fındıkoğlu giymesi, Bee Goddess ya da Kısmet by Milka’yı seçmesi de biraz bu yüzden gibi geliyor. Sonucu ne olursa olsun, son dönemde tasarımcılarımız açısından çok iyi gelişmeler oluyor. Neredeyse her hafta iyi bir haber alıyoruz. Hep olsun, hep konuşalım.  : Tatil sezonu açılıyor malum. Kısa hafta sonu kaçamakları için bavullar toplanmaya başlar. Sahil modasının ana hatlarını konuşalım derim...  Yazlık demek rahat nefes alan pratik kombinler gerektirir. Onun için bavulun içine az ama öz parçalar atmak lazım: Mesela havuç kesim pantolonlar, buz mavisi jean’ler, kısa bustiyer ve kısa askılı üstler, body’ler. Pötikare ve çiçek deseni, fırfır ve uçuşan kumaşlar. Hasır şapka ve kemerler, önü açık veya kapalı her tarz terlik olmazsa olmazlardan. Bu arada belirteyim: parmak arası çok “out”.  Benim bavulumdaysa birkaç mayo, hepsinin üzerine uyabilecek bir kaç kimono veya elbise var... Hem gündüz hem gece kullanılabilecek tarzda elbiseler favorim. Ne kadar az eşya, o kadar mutluluk.  Çok uzun zamandır uçak içine alıyorum bavulumu ben. Sahilde defile yapar gibi mayo bikini değiştirmeye gerek yok bence. Uzun bir erkek gömleği, beli bağlanabilen kimono veya el örgüsü bohem hırkalar giymeyi seviyorum. Bunlara ek olarak gece de kullanabileceğim düz elbiseler, şort ve ince atletler ile sahil bavulumu tamamlıyorum.