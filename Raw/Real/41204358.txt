Ercan Kahyaoğlu: "Gol atamazsak her şey geride kalıyor" Evkur Yeni Malatyaspor mağlubiyetiyle 25 puanla son sırada kalarak lige tutunma umutlarını kaybeden Akhisarspor'da Teknik Direktör Ercan Kahyaoğlu üzgün olduklarını söyledi. Kahyaoğlu maçın ardından düzenlenen basın toplantısında, "Maç istediğimiz şekilde sonuçlanmadı. Gol atmamız gerekiyor. Gol atamazsak her şey geride kalıyor. Bu saatten sonra yapacak bir şeyimiz yok. Önümüzde 3 maçımız var, o 3 maçla ligi tamamlayacağız. Rakiplerin alacağı sonuçlar da önemli. Biz çıkıp kazanmak için oynayacağız" diye konuştu. Evkur  'da Erol Bulut'un ayrılmasıyla teknik direktörlük görevine getirilen Ali Ravcı'nın yerine maç sonunda basın toplantısına Hakan Çalışkan katıldı. Çalışkan, "Hiç yenemediğimiz Kasımpaşa'dan sonra Akhisar'ı mağlup ettik.   iyi bir takım, ligde bulunduğu konumu hak etmeyen, Türkiye Kupası'nda final oynayan bir takımla karşılaştık. Deplasmanda Göztepe'yi yenip Bursaspor'la berabere kalmışlardı. Zor geçeceğini biliyorduk. Özellikle maçın ilk yarısında Akhisar bizden daha iyi oynadı. İkinci yarıda erken gelen gol bize özgüven getirdi. Oyun içindeki değişiklikler bize olumlu yansıdı. Avrupa hedefine yakın gözüküyoruz ama sonuçta oynanmamış 3 önemli maç var. Bu maçların biri haftaya Erzurumspor'la. Takımı iyi bir noktaya getirmeye çalışacağız" dedi.