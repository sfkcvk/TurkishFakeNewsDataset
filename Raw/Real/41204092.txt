‘Avrupa Rusya’ya karşı kendi güvenliğini kendisi sağlamalı’ İsveç’in Svenska Dagbladet gazetesine konuşan Almanya eski Dışişleri Bakanı Sigmar Gabriel, Avrupa’nın kendi güvenliğini kendisinin sağlaması gerektiğini söyledi. Gabriel, Rus tehdidine karşı Polonya ve Baltık devletlerinin savunmasını sağlamak için Berlin’in savunmaya yıllık 200 milyar dolar ayırması gerektiğini söyledi. AVRUPA’nın bu görevi  ’nin yapabileceğine inanmaması gerektiğini ifade eden Gabriel, şöyle konuştu: “Dünyanın değişmekte olduğunu anlamamız gerekiyor. İkinci Dünya Savaşı’ndan sonraki dünya düzeni özellikle Almanya için çok uygundu. ABD ve Fransa bir noktaya kadar diğer meseleleri çözerken, biz kendi meselelerimizle ilgilenebiliyorduk. Şimdi durum farklı.”  Gabriel, NATO’nun bir üyesine yapılan saldırının bütün üyelerine yapılmış olarak kabul edileceğini öngören 5. maddesinden Donald Trump’ın şüphe duymasını söylemesinin tek problem olmadığını, Washington’un uzun süredir Avrupa üzerindeki sorumluluklarından kaçmaya çalıştığını belirtti. Gabriel, Trump’ın NATO üyesi ülkelerin gayri safi milli gelirlerinin yüzde 2’sini savunmaya ayırması çağrısı için de milli gelirinin yüzde 1.2’sini savunmaya ayıran Almanya’nın oranı yüzde 1.5’a çıkarıp, kalan yüzde 0.5’ini veya 200 milyar doları  ’ya karşı Baltık devletleri ve Polonya’yı savunmaya ayırması gerektiğini söyledi. Gabriel, Almanya’nın Doğu Avrupa devletlerinin güvenliğini sağlama konusunda aslan payını ABD’nin elinden alması gerektiğini ifade etti.