Meteoroloji'den toz taşınımı uyarısı METEOROLOJİ Genel Müdürlüğü tarafından yapılan açıklamada, Edirne, Tekirdağ ve Kırklareli'de rüzgarın yarın kuvvetli fırtına şeklinde eseceği bildirildi. Ayrıca, Marmara ve Ege'de, bu gece saatlerinden sonra Kuzey Afrika kaynaklı toz taşınımı beklendiğinden meydana gelebilecek görüş mesafesinde düşme, hava kalitesinde azalma, yağış alan yerlerde çamur şeklinde yağış ve ulaşımda aksamalar gibi olumsuzluklara karşı dikkatli ve tedbirli olunması gerektiği söylendi.  Genel Müdürlüğü 1'inci Bölge Tahmin ve Erken Uyarı Merkezi'nce, Trakya kesiminde yer alan Edirne, Tekirdağ ve Kırklareli'de yarından itibaren rüzgarın fırtına (40- 70 km/saat) şeklinde esmesinin beklendiği belirtildi. Yetkililer, kuvvetli rüzgar ve fırtınanın neden olabileceği çatı uçması, ağaç ve direk devrilmesi ile ulaşımda aksamalar gibi olumsuzluklara karşı dikkatli ve tedbirli olunması konusunda uyarıda bulundu. Meteoroloji'den gelen bilgiye göre, Marmara ve Ege'de, bu gece saatlerinden sonra Kuzey Afrika kaynaklı toz taşınımı beklendiğinden meydana gelebilecek görüş mesafesinde düşme, hava kalitesinde azalma, yağış alan yerlerde çamur şeklinde yağış ve ulaşımda aksamalar gibi olumsuzluklara karşı dikkatli ve tedbirli olunması gerektiği söylendi.