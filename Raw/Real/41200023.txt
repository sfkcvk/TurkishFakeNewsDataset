Bıçakla eşinin evine gitti, polis gelince intihara kalkıştı  Antalya'da elinde bıçakla arasının bozuk olduğu eşinin otrduğu eve giden M.K., polisin geldiğini görünce binanın çatısına çıktı. İntihar edeceğini söyleyen M.K.'yi, polis ikna etti. Olay, dün akşam saatlerinde Muratpaşa ilçesi Gebizli Mahallesi'nde meydana geldi. Bir süredir eşiyle anlaşmazlık yaşayan M.K. konuşmak istediğini söyleyerek eşinin oturduğu binanın önüne geldi. Eşinin konuşmak istemediğini söylemesi üzerine M.K., kapı önünde bağırmaya başladı. Binada yaşayanlar durumu polise bildirdi. Olay yerine gelen polisi gören M.K., elinde bıçak olduğunu söyleyerek, yaklaşmamalarını istedi.