23. Afife Tiyatro Ödülleri sahiplerini buldu 23. AFİFE Tiyatro ödül töreninde 4’ü özel olmak üzere toplam 16 farklı kategoride ödüller sahiplerini buldu.  Türkiye’nin en prestijli   ödüllerinden 23. Afife  , dün akşam Zorlu Performans Sanatları Merkezi’nde düzenlenen törenle sahiplerine kavuştu.  Sezonda öne çıkan performanslar ve Türk tiyatrosuna emek veren isimler toplam 12’si normal 4 özel ödül olmak üzere toplam 16 dalda verilen ödüllerle onurlandırıldı. Sanat ve iş dünyasını bir araya getiren ödül töreninin bu seneki sunuculuğunu, Ahu Türkpençe ile Alican Yücesoy üstlendi. 22 yılda toplam 137 kadın ve 202 erkek sanatçı’nın ödül aldığı törende bu sene 4 özel ödül sahiplerini buldu. Türk tiyatrosunu geliştiren ve dönüşümünde öncü olan oyun yazarlarına verilen Cevat Fehmi Başkut Özel Ödülü’nün sahibi "Dünyada Karşılaşmış Gibi" isimli oyunuyla Berkun Oya oldu. Komedi ya da müzikal dalındaki oyunlara verilen "Haldun Dormen Özel Ödülü"nü Alice Müzikali alırken, tiyatronun gelişimine katkıda bulunan isimlere verilen Yapı Kredi Özel Ödülü"nün sahibi Rüştü Asyalı oldu. Tiyatro tarihine geçen ustalara takdim edilen Muhsin Ertuğrul Özel Ödülü ise Ahmet Levendoğlu’na verildi. Afife Tiyatro ödüllerinin Türkiye’nin en prestijli ödül töreni olduğunu belirten Afife Tiyatro ödülleri Jüri Başkanı Merih Tangün DHA mikrofonu’na yaptığı konuşmasında, Bütün oyuncuların almak istediği, bütün oyuncuların mutlaka bir yerlerde sahip olmak istediği ödül haline geldi Afife Tiyatro ödülleri. Uzun ve zor bir süreci var. 33 jüri üyesinden oluşan seçici kurul var. İstanbul’da ne kadar yeni daha önce sahnelenmemiş oyunlar varsa, o oyunlara tek tek gidip 12 ayrı kategoride ödül ve 4 özel ödül veriyoruz." ifadelerini kullandı. Bu yıl ilk defa verilen yılın en başarılı düzgün hareket veya kareografi ödülünü, Beyhan merfi Alice müzikali aldı. Yılın en başarılı oyunu, Krek- Dünyada karşılaşmış gibi  Yılın en başarılı yönetmeni Çağ Çalışkur Yılın en başarılı kadın oyuncusu Funda Eryiğit Yılın en başarılı erkek oyuncusu Öner Erkan Yardımcı rolde yılın en başarılı kadın oyuncusu, Ceren Taşçı Yardımcı rolde yılın en başarılı erkek oyuncusu, Gökhan Azlağ Yılın en başarılı sahne tasarımı, Gökhan Yücesal Yılın en başarılı giysi tasarımı, Canan Göknil Yılın en başarılı sahne müziği, Burçak Çöllü Yılın en başarılı ışık tasarımı, Yakup Çartık Yılın en başarılı genç kuşak sanatçısı ödülünü, Uğur Kanbay aldı.