Kocaman sitem etti! "Kantarın topuzunu kaçırdı" Atiker Konyaspor Teknik Direktörü Aykut Kocaman, Bursaspor'la berabere kaldıkları maçın ardından değerlendirmelerde bulundu. İki takımında skordan mutsuz olduğunu belirten  , "Bugün de maçın gidişatını belirleyen en önemli şey ihtiyaçlar. Bursa saha enerjisi yüksek bir takım. Özellikle Bursaspor kendi evinde kazanmak istedi. Yaşama içgüdüsüyle oynadılar. Öne geçmeyi başarabilirdik. Son bölümde ise Bursaspor büyük baskı kurdu. Galibiyet bizim için de Bursaspor için de gelip gitti. İki taraf da skordan mutsuz. Neredeyse 120 km'lere çıkan bir koşu mesafesi var bugün. Açıkçası başlangıçtan itibaren puan durumuyla ilgili bir şey düşünmedim ben. Yarışın içinde olmayı elbette arzuluyorduk. Başakşehir ardındaki rakiplerle ciddi bir puan farkı açtı. Altlara inebileceğimiz gibi, biz ve bizim gibi takımlar 2-3.'lük için de yarışabilir." dedi. Maçın hakemi Halis Özkahya'yı eleştiren Kocaman, "Bursaspor galibiyeti bizim kadar hak etti, oyuncular muazzam mücadele ettiler. Onu ayrı tutarak söylüyorum. Maçı yöneten hakemlerin verdiği kararlar maçı etkiledi. Ev sahibi takımların lehine kararlar verilebiliyor, bazen bizim de ama 2. yarıda kantarın topuzunu kaçırdı." sözleriyle sitem etti. İki takımın da yüksek şiddetle galibiyete ihtiyacı olduğunu vurgulayan Kocaman, “Bugün oyunun bütününe bakıldığında gerek Bursaspor'un oyun tarzı, gerek ihtiyacı, hemen bir maçlık ara var düşme hattını üstünde. Sıkıntılı bir pozisyondalar. İhtiyaçlar maçtaki özellikle oyun anlamındaki şiddeti arttırdı. Bunu olumsuz anlamda söylemiyorum. Her topa hamle yapma arzusunu çok yüksek şiddetle arttırdı. Biz de ihtiyaç sahibiydik ancak yaşamsal durum doğal olarak öne geçiyor. Bursa bir   şehri, taraftarının da verdiği büyük güçle beraber bizim yararlanabileceğimiz zaaflar konusunda bizi biraz devre dışı bıraktılar” diye konuştu. İlk 25-30 dakikalık periyodun istedikleri gibi gittiğini anlatan deneyimli teknik adam, “Öne geçecek fırsatları da yakaladık. Düşündüğümüz gibi çıkışlar yaptık. Bütün halinde oynadık. Bu da büyük bir avantaj getirdi. Öne geçme fırsatı da yakaladık ama başaramadık. Bursaspor'un ön taraftaki şiddet içeren baskıyla beraber paslarımız daha çok uzun ve zorlamalara döndü. Bu Bursaspor’un tam istediği bir ortamdı. Organize kaosu oluşturdular. Enerji dolu oyuncularıyla beraber maçı bizim kalemize doğru götürdü” açıklamasını yaptı.  Penaltının acemice olduğunu vurgulayan Kocaman, “Şansla beraber oyuna tutunduk. İkinci yarı düşündüğümüz oyun planına nispeten başardık. Topu biraz daha oyunda tutmaya başladık. Bursaspor'un baskını nispeten kırdık. Bursasapor direkt ataklarla yüksek toplarla kalemize geldi çok zorladı. Yine de maçın son döneminde çok net galibiyete yakın pozisyonları değerlendiremedik. İki takımın da istemediği oldu. Bizim adımıza böyle bir maçta yenilmeden dönmek sevindirici” şeklinde konuştu.