Tatil İçin İstanbul'a Gelen İngiliz Richards Ailesi, Havalimanı'ndan Bindikleri Takside 1 Hafta Geçirerek Yurttan Ayrıldı Geçtiğimiz hafta tatillerini geçirmek için İstanbul'a gelen İngiliz Richards ailesi, Atatürk Havalimanı'ndan bindikleri taksi ile 1 hafta boyunca yaptıkları yolculuğu dün yine Atatürk Havalimanı'na vararak noktaladılar. Kadıköy'deki otellerine gitmek için tuttukları takside şoförün köprü trafiğine girmemek adına alternatif güzergahları tercih etmesiyle Yeşilköy, Bakırköy, Yenikapı, Topçular, Çanakkale, Bursa, Susurluk, Balıkesir ve İzmir gibi birçok semti görme fırsatını yakaladıklarını söyleyen Baba Greg Richards (54), "Gönül isterdi o kadar para verdiğimiz otelimizi de bi görelim ancak olsun. Napalım. O da bir dahaki sefere artık" derken, en kısa zamanda bir kez daha ailece ülkemizi ziyaret etmek istediklerini belirtti.