TOBB Başkanı'nın da Aralarına Katılmasıyla 25 Kişi Olan 'Cumhurbaşkanına Yerli Otomobil Sözü Verenler' WhatsApp Grubu, ''Beyler napıcaz şimdi?'' Gündemiyle Toplandı... TOBB Başkanı Rıfat Hisarcıklıoğlu’nun bugün Cumhurbaşkanı Erdoğan’a yerli otomobil konusunda söz vermesiyle birlikte, bu büyük hayali gerçekleştirmeye baş koyan kişi sayısı 25’e yükseldi. Daha evvel Cumhurbaşkanı'yla yüzyüzeyken kendilerini tutamayıp yerli araba sözü verenler tarafından kurulunan Whatsapp grubu, yeni üyelerini bağırlarına basarlarken, grubun bu akşamki ana gündem maddesi ise bir kez daha “Beyler naaptık lan biz? Bi şeyler yapmamız lazım kesin soracak yakında” oldu. TOBB Başkanı Rıfat Hisarcıklıoğlu’nun Cumhurbaşkanı Erdoğan’a yerli otomobil üretimi konusunda “Sayın Cumhurbaşkanım biz bunu yaparız. Siz yeter ki yanımızda olun” sözü vermesinin ardından bu alanda söz veren kişi sayısı da 25’i bulmuş oldu. Toplantının bitiminde yakın çevresine “Yaparız dedim mi ya gerçekten? Yok canım, biraz bi pay bırakmışımdır, o kadar kesin konuşmamışımdır” şeklinde ifadeler kullanarak bir miktar telaşlandığı gözlenen Hisarcıklıoğlu’nun imdadına ise kader ortakları yetişti. Hisarcıklıoğlu’nu ‘Yerliciler’ isimli Whatsapp grubuna ekleyerek 'hoşgeldin' diyen duayen üyeler, TOBB Başkanı’nı “Abi sen şimdi şoktasındır. Öyle oluyor ilk anda. Sonra yavaş yavaş alışıyor insan” sözleriyle teskin etti. Gruptakilerin kendilerini tanıtması ve selamlaşmanın ardından, üyeler yerli otomobil üretimi konusunu bir kez daha masaya yatırdı: 
- Ee naaptınız? - Valla bakıyoruz işte - Beni geçen aradı valla arkadan hanıma tencere-tava vurdurttum, kaportaya geçtim dedim... - Güzel düşünmüşsün krşm  - Ben oğlanın bisikletten aldığım bobini cepte bulunduruyorum, aniden sorarsa onu göstericem  - slkşsldkfsldkfşllsdkfşs - Lan ne adamsın :P - Çok acaip arabalar var ya - Aynen - Akıllı araba yapmış adamlar kendi kendini sürüyor - Öyle bi şey mi yapsak? - O iş çok uzar ya normalini yapalım da aklı eksik kalsın. - Doğru diyor. Şurada 2 sene kaldı seçime - Motor olsa gerisi kolay da - Motor sıkıntı ya - Naapsak şimdi? - … - … - Motora ben girerim aslında - Yani bi buji falan düşününce o kadar şey olmaması lazım - Fadıl'ın numarası var mı sizde? o bi ara sanki... - Bende vardı da servis dışı diyor - Hadi ya? Hapisteyse belki - Çıkmıştı diye biliyorum ben en son... - Yaa şeyapalım biz en iyisi şimdilik kasayı halledelim. Herkes bi ucundan tutsun - Koltuğu falan evet - Güzel bi logo çalıştırırım ben bizim şirketteki çocuklara - Süper - Motoru soracak ya gene - Ya yeni bi motor çeşidi üzerinde çalışıyoruz desek? - Milli motor? - Gibi aynen - 1 sene falan atar öyle o iş - Allah büyük ya - Amin - Amin - Amin - Amin - Hafta sonu işiniz yoksa bi oturup konuşalım beyler - Benim iftar sözüm var ya - Aa doğru Ramazan geliyo - Bayramdan sonraya mı desek? - Aynen - Aynen - Aynen - Şimdi oruçlu kafayla yapılmaz o iş - İyi o zaman kaçtım ben - Hadi Allah'a emanet olun - Hadi siz de - İftar yapalım bi akşam ama - Aynen - Aynen - Aynen