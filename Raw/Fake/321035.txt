Propaganda Sürecini 7 Silahlı Saldırı, 330 Gözaltı, 3 Tutuklama, 17 İşten Çıkarmayla Tamamlayan Hayır Cephesi'nde Seçim Yasakları Heyecanı: ‘‘Kimse ölmeden başlasa inşallah...’’ 16 Nisan’da gerçekleşecek olan referandum için son dönemece girilirken, ‘Hayır’ cephesinde de yakında başlayacak seçim yasaklarının heyecanı yaşanıyor. Propaganda sürecinde atlattıkları badirelere rağmen son haftaya kayıp vermeden girmeyi başaran 'Hayır'cılar, kalan süreyi de kazasız belasız atlatmanın peşinde. Seçim yasaklarının yaklaşmasıyla beraber Hayır cephesi nihayet bir ‘Oh’ demeye hazırlanıyor. Bugün  nun yayınlanmasının ardından bir basın toplantısı düzenleyen CHP Kampanya sorumlusu Mustafa Özbilek ''Artık parti olarak tek dileğimiz bir an önce Hayır çadırıydı, bildiri dağıtmaydı, mahalle ziyaretleriydi tüm bunların sona ermesi. Kimse ölüp etmeden propaganda yasağına bir varabilirsek adağım var, dana kesicem” sözleriyle heyecanlı bir bekleyiş içinde olduklarını aktardı. Özbilek açıklamalarını şöyle sürdürdü: “Bugün itibariyle bazı kısıtlamalar başladı ama daha ziyade devlet imkanlarının kullanılmasını yasakladığı için ‘Evet’ cephesini ilgilendiren şeyler bu yasaklar. Esas propaganda ve miting yasağı başlasın diye bekliyoruz. Şimdi serbest olduğu için mecburen bi şeyler yapıyoruz ama yüreğimiz ağzımızda yani. Tüm örgütümüze talimat verdik. Baktılar k bir saldırı falan var hemen çadırı bırakıp ‘Hayır’ diye bağırarak koşacaklar. Mühim olan kimseye bir şey olmaması. Biz onu ‘CHP’li gençler Hayır için koştu’ falan diye bir şekilde aktarırız seçmene. Yasaklar devreye girince gerisi kolay zaten, sağda solda fazla dolanmadan bi şekilde 16 Nisan'ı ederiz...” Cumhuriyet Halk Partisi’nde bunlar yaşanırken MHP'deki Hayır cephesinde de benzer bir heyecan var. Sinan Oğan'ın toplantısına dün de Samsun'da bir silahlı saldırı teşebbüsü olduğunu hatırlatan Oğan’ın danışmanlarından Atilla Koçbeyli, “Hadi bunu erken fark ettik, adam kaçtı diye saymayalım" derken onun dışında 'Hayır' cephesine yönelik toplam 7 silahlı saldırı, 330 gözaltı, 3 tutuklama, 17 işten çıkarmayla sürecin çok şükür şimdilik ucuz atladıldığını belirtti. Koçbeyli, hesabın iyice karışmaması için sökülen afişler, izin verilmeyen toplantılar gibi detayların gözardı edildiğini ancak dileyenlerin Meral Akşener'den bu konuda daha detaylı bir rakam alabileceklerini de sözlerine eklerken, basın toplatısının yapıldığı salonu basan 25-30 kişilik bir grup nedeniyle açıklamalarına son verdi.