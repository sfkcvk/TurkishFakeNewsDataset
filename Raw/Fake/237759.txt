Zayıf Karnesi Yüzünden İntihar Eden Cumali Dirican (13) Unutulmaya Yüz Tutmuş Bir Geleneği Canlandırdı İlk ve orta dereceli okullarda yarı yılın tamamlandığı karne gününde tüm Türkiye İstanbul Bağcılar'dan gelen intihar haberiyle sarsıldı. Aldığı kötü notlar nedeniyle canına kıyan Cumali Dirican(13) yakın çevresinde “Lan sene olmuş 2014, karne yüzünden intihar mı olur? Kaldı mı böyle bir gerzeklik?” şeklindeki tepkilere neden olurken, minik Cumali'nin Din Kültürü ve Ahlak Bilgisi öğretmeni Mesut İyinler ise, son gelişme ile birlikte öğrencisine 1 vermekle ne kadar haklı olduğunu bir kez daha vurguladı. Bugün Türkiye, İstanbul Bağcılar Ertuğrul Gazi Ortaokulu 2.sınıf öğrencilerinden Cumali Dirincan’ın yasını tutuyor. Edinilen bilgilere göre, zayıflarla dolu karnesini gurur meselesi haline getiren küçük Cumali, okuldan eve gelmesinin ardından velilerinin de işte olmasını fırsat bilerek yaşamına sonlandırdı. Elim olayla ilgili ilk açıklamayı yapan baba Sündüz Dirican, “Bırakın Cumali’nin derslerinin nasıl olduğunu, kaça gittiğini bile bilmem ben. Kendi kendine neyin gururunu yaptı anlamadım. 2014 yılında karne intiharı? Neyse, 'Allah doğrusunu biliyordur' diycem ama gel de bunu Cumali'ye anlat, buyrun bakın, din zaten kafadan zayıf gelmiş” şeklindeki sözleriyle intiharı bir türlü tam olarak anlamlandıramadığını belirtti. Küçük Cumali’nin intiharından önce yazdığı notu gazetecilerle paylaşan acılı baba “Coğrafyacı 3 vericem demişti, 2 geldi' diye yazmış. İnsan hep sıralı ölüm ister ya; doğruymuş valla. En azından biraz daha aklı yerine geldiğinde yapsa şu işi, ileride okuyup okuyup duygulanabileceğimiz bir mektup kalırdı hiç olmazsa geriye. 'Matematikçiyle konuşucam bakalım' demiş bir de.. Ne konuşacaksa... Ulan 0 gelmiş işte, düzeltirsin ikinci dönem? Ben bu mektubu elaleme nasıl okuycam ya, Allah kahretsin” sözlerinin ardından çevresindekiler tarafından güçlükle sakinleştirilebildi. Gözyaşlarına boğulan Anne Mevlüde Dirican’ın ise sık sık “Gerizekalı... Gitmiş bi de doğalgazla intihar etmiş. İp neyine yetmiyo senin? Çocuk dediğin ölürken bile masraf resmen” şeklindeki mırıldanması ile dikkat çekti. Cumali’nin ölüm haberinin ardından hemen yaşadığı eve koşan öğretmenleri ve sınıf arkadaşlarıysa, evlatlarını yitiren anne ve babayı yalnız bırakmadı. Okulun biyoloji öğretmeni Nilgün Dalartan aileyi “Ben hep derim, doğal seleksiyon diye bi şey var. Eğer zayıfsan, bir şekilde eleneceksin... Cumali bence doğrusunu yaptı, açıkçası pek bir yere varacağı da yoktu yani” sözleriyle teskin ederken, merhum öğrencinin örnek olması gerektiğinin altını çizdi. “Yav dine 1 verdik de boşuna mı verdik? Bir bildiğimiz var herhalde” diyerek araya giren Din Kültürü ve Ahlak Bilgisi öğretmeni Mesut İyinler ise, minik Cumali’nin defin hazırlıklarını bizzat kendisinin üstleneceğini söyledi. Çocuk yaşta hayata vedan eden Cumali’nin 2 senelik sıra arkadaşı Turgut Yarendem ise, uzun müddet sessizliğini korumasının ardından Cumali’nin annesinden merhumun kıyafetlerini, ders notlarını ve çantasını istedi. Bir süre gözleri dolarak ölen sıra arkadaşının okul gömleğini koklayan Yarendem, “İyi ya, daha giyilir bu” sözlerinin ardından gömlek ve beraberindeki diğer eşyaları çantasına koyarak, acılı aileyi daha fazla rahatsız etmemek adına cenaze evini terk etti.