Düşük Profilli Başbakan Arayışlarında Sona Yaklaşılıyor: Türkiye'nin En Silik 10 Kişisi Belirlendi... Davutoğlu'nun 22 Mayıs'ta görevi bırakacak olmasıyla birlikte AK Parti'de başlayan düşük profilli başbakan arayışlarında adaylar yavaş yavaş netleşiyor. Bu göreve gelebilecek yeterince silik isimler için Türkiye genelinde kapsamlı bir çalışma yapan parti yönetimi, aday sayısını son olarak 10 kişiye kadar indirdi. İşte önümüzdeki dönemde Erdoğan'la uyumlu bir şekilde çalışabilecek o isimler... 7 sene eğitim gördüğü Yozgat Bozok Üniversitesi Su Ürünleri Fakültesi'nde, arkadaşları tarafından diploma alırken bayıldığı sırada farkedilen Ragıp Otaman, halen Sinop'ta memurluk yapıyor. Yaşadığı muhitte komşuları tarafından 'Şu kel, zayıf adam', 'Değişik' ve 'Valla bi çocuk girip-çıkıyor şu eve ama' şeklinde tanımlanan Otaman'ın en büyük handikapı ise ünversite diplomasıyla birlikte orta derecede İngilizce biliyor oluşu.... Gümüşhane'de minik dükkanında kuruyemişçilik yapan Ramazan Daneciler, 12 yıldır yalnızca önünde açık bulunan televizyondan A Haber izlemiş durumda. Beyin ölümü 3 sene önce gerçekleşen Daneciler, başbakanlığın en kuvvetli adaylarından. 
 
 Uzun yıllardır işlettiği büfede suratı henüz kimse tarafından görünmeyen, ancak elleri hakkında bir fikir edinilebilen Cavit Oynarak'ın, başbakan olma ihtimali kulislerde konuşuluyor. Beştepe'ye yakın bir konumda büfecilik yaptığı için 'Reis'e en yakın isimlerden' biri olarak tanınan Cavit Oynarak'ın, bir ihtimal çok fazla ilgi çekecek derecede yakışıklı çıkma olasılığı şimdilik tek handikapı.   Erkek arkadaşıyla kavga ettikçe Facebook'unu haftada bir kapatıp açmasına rağmen dikkat çekmeyi başaramayarak listeye girmeye hak kazandı. Erkek arkadaşının adaylıkla ilgili yorumu ise olasılığı daha da perçinler nitelikte: ''Haa öyle bi kız vardı di mi ya? Napıyo şimdi?'' Bayburt'un Torul ilçesinden ikamet eden DSİ'den emekli Muharem Erdekli geçtiğimiz yıl vefat ederek şu hayatta doğumundan sonraki en dikkat çeken hamlesini yaptı. Erdekli, vefatının aillesi tarafından ancak 2 ay sonra farkedilmesi ve halen ölü olmasıyla listeye girmeyi hak ediyor. Türkiye Hentbol 2.Ligi'nden bu sene amatör kümeye düşmesi kesinleşen Mersin Erdemli Belediyespor'un yedek 3.kalecisi olan Mesutçu, kariyerinin bir sonraki basamağını başbakanlıkla süslemek istiyor. Ya şu şey vardı ya, hani ... Ya böyle uzun bi paltoyla gezerdi sürekli, yaz kış bot giyerdi... Hım... Neyse yaa, işte o da bulunursa başbakan adayı yapılacak.. 17 yıldır aynı şirkette çalışmasına rağmen adı sadece şirketin çaycısı tarafından o da hemşeri oldukları için bilinen Çıkmacı, işten kovulmamasını da İK tarafından tamamen unutulmuş olmasına borçlu. Çıkmacı şimdiden iş arkadaşları tarafından "Ooo başbakan gelmiş", "Naber lan başbakan?" şeklinde çağırılmaya başlandı bile... 3 hafta önce sigara almak için evden çıkmasının ardından kendisinden bir daha haber alınamadı. Ailesi yokluğunu 2 gün önce, maaş günü olmasına rağmen eve para gelmemesiyle fark ederek polise haber verdi. Bulunabilirse başbakanlık için en güçlü adaylardan.   Hakkaten o nerde ya?