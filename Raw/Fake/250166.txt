Türkiye, Sel Felaketiyle Boğuşan Balkanlar'da 600 Kişilik Profesyonel Alim Ekibiyle Yara Saracak... Geçtiğimiz hafta Soma'da meydana gelen maden kazası ile yıkılan Türkiye, sel felaketi ile boğuşan Bosna Hersek ve Sırbistan'a yardım eli uzatmakta gecikmedi. Tarihinin en yoğun yağışını alan ve şimdiye dek 35 kişinin hayatını kaybettiği bu iki ülkeye çeşitli cemaatlerden toplam 600 kişilik bir alim ekibi yollamaya hazırlanan Diyanet Başkanlığı'nın Basın Sözcüsü Abdullah Özüvar, "Arkadaşlarımız geçtiğimiz hafta çok güzel işlere imza attılar. İnşallah Bosna ve Sırbistan'da da başarıları devam edecek" derken, alimlerin kazasız belasız geri dönmesi için de havalimanında 10 kişilik bir başka alim ekibinin hazır bulundurulacağını kaydetti. Önce Soma, ardından Balkanlar'dan gelen kötü haberlerle yoğun bir gündeme sahip olan Diyanet Başkanlığı'nda Basın Sözcüsü Abdullah Özüvar, Bosna Hersek ve Sırbistan'a yapılacak yardımlar hakkında konuştu. Hepsi birbirinden değerli 600 alimlik ekibin hazır olduğunun altını çizen Özüvar, "Hepsinin yağmur duası tecrübesi yüksek. Kuraklık zamanı bizzat sahada görev yapan İslam alimleri bunlar. Yani yağmur yağdıran, şüphesiz ki dindirmesini de bilir." ifadelerini kullanırken, sözlerine şöyle devam etti: "Herkesin içi rahat olsun ki, bu ilk yurt dışı tecrübemiz değil. Daha evvel de Japonya'daki nükleer felaket sırasında Allah'ın hikmetiyle orada olan birkaç arkadaşımız var. Misal Nurullah hocamız, tek başına radyasyonun yayılmasını yavaşlatarak orada bir çok canı kurtardı. Rabbim de kendisine 6. bir parmak ihsan ederek bu hizmetlerini karşılıksız bırakmadı. Ata yadigarı topraklarda onun hem tecrübesine hem de ekstra parmağıyla edeceği dualara çok ihtiyacımız olacak... " Geçtiğimiz hafta Soma'da önemli işlere imza atan alimler ise, Balkanlar'a gitmeden önce son hazırlıklarını Sultanahmet Camii'nde gerçekleştirdikleri öğlen namazı ile sürdürdüler. Namaz çıkışında basın mensuplarına konuşan alimler göreve hazır  olduklarının altını çizerek, şu ifadeleri kullandı:  Valla açıkçası Soma'dan sonra antremanlıyız zaten. Böyle üst üste gelmesi iyi ol.. İyi oldu derken, yani hepsi neticede Allah'ın takdiri.. Allah ne derse o olur...  Soma'da biz bizeydik. Aldığımız bilgiye göre sel Sırbistan'ı da vurduğu için bu defa Ortodoks bir grup da orada olacakmış. Bizim için iyi bir fırsat, Avrupa arenasında kendimizi görme şansı yakaladık. Bakalım, deplasmanda alınacak sevap puanı ya da puanları çok önemli şu an... İnşallah sağ çıkan olursa, alıp A9 TV'ye getiricez bakalım. Balkanlar tam bizim hocamızın seveceği hatu.. yani hatiplerle dolu... Maşallah... İnşallah...  Valla burda bu kadar adamız. Bir seli ortadan ikiye yarma durumu çıkar mı? Bilemeyiz... Biz elimizden geleni yapıcaz. En iyi duamızı edicez, gerisini Allah'a havale edicez. Artık bir noktadan sonrasına müdahale etmek de günah... Türk Hükümeti sel felaketi ile zor günler geçiren Balkanlar için bu hazırlıkları yaparken, Bosna Hersek ve Sırbistan cephesinden ise farklı açıklamalar gelmekte... Bosna cephesinde Cumhurbaşkanı Bakir Izetbegovic, yaklaşık 600 din aliminin gelmesini pek hayır olmadığını itiraf ederek, "En azından bundan önce AKUT'u falan yolluyolardı, insana bir umut oluyodu. Demek nasıl bir selse, bu defa direk cübbeliler geldi. Kısmet..." ifadelerini kullandı. Aşırı yağışın bir diğer mağduru olan Sırbistan ise İslam alimlerinin yola çıkması nedeniyle hem Bosna'ya, hem de Türkiye'ye tepki gösterdi. Din alimlerini Bosna'nın çağırmasından şüphelendiklerini açıkça ifade eden Sırbistan Başbakan'ı Aleksandar Vucic, "Olm siz mi çağırdınız lan doğru söyleyin savaş açmıycaz" derken, Türkiye'yi de uyarmayı ihmal etmedi. Ülke içinde bulundukları zor durumda bir de İslam Alimleri ile uğraşamaycaklarını belirten Başbakan Vucic, "Hadi şimdi bu arkadaşları ülkeye kabul etsek, yarın Taner Yıldız'ın gömleği ile gelmeyeceği ne malum? O gömleğe bir de sel suyu gelirse bunun hesabını biz nasıl veririz? " diyerek, ilerleyen günlerde iki ülke arasında doğabilecek bir krizin de sinyallerini vermiş oldu.