Elektrik, Doğalgaz, İçki ve Sigara Zamlarının Ardından Türkiye Duruma Uyandı: ‘‘Asgari ücreti bize kitlemişler lan!’’ Yılbaşı mahmurluğunu üzerinden atıp 2016’nın ilk işgününü geçiren Türkiye, duruma yavaş yavaş uyanmaya başladı. 2015’in sonlarında açıklanan asgari ücret artışının, çeşitli zamlar aracılığıyla kendilerince karşılanacağını fark eden vatandaşların ilk tepkisi "lan biz mi vericez şimdi bunu cebimizden?!" olurken, bazı illerde "Asgari ücret 500 liraya düşürülsün" eylemleri yapıldı. Yeni yılın ilk iş günü ile birlikte yavaş yavaş asgari ücretteki artışın arkasında yaşanalara ayılan yüzbinlerce vatandaş, perşembe gecesi alınan alkolün etkilerini üzerinden tamamen atmış durumda. SGK primlerinden elektriğe, sigara ve alkolden ulaşıma dek gelen zamlarla birlikte ufak bir hesap kitap yapan kalabalık kitleler “Asgari ücretliye elden farkı versek daha karlıydı ya” sonucuna vardılar. Sosyal medyada hızla örgütlenen ve kendilerine   adını veren bazı vatandaşlarsa İstanbul, Ankara ve Eskişehir’de eylem yaptı. Platform adına ilk açıklama, Taksim Meydanı’nda grup sözcüsü Asım Belendir’den geldi. Belendir, “Yani bizim de haberimiz yoktu bu aradaki farkı direkt bizim ödeyeceğimizden... Hoş bir sürpriz oldu ama asgari ücretli arkadaşlardan da bir teşekkür beklerdik. Ne biliym en azından bir çikolata falan alıp gelseler, o bile yeterliydi' sözleriyle Türkiye genelinde asgari ücret ile çalışan 5 milyon kişiye sitemlerini iletti. Bundan böyle zam haberlerine daha temkinli yaklaşacaklarını ekleyen platform sözcüsü, kendilerinin de sıkışık durumda olduğuna dikkat çekerek, en azından piyasa biraz toparlanana kadar asgarin ücretin 500-600 liralara indirilmesi yönünde hükümete çağrıda bulundu . Konu hakkında görüşlerine başvurulan vatandaşlar ise, seçim zamanında asgari ücret üzerinden vaat yarışına giren partilere ağır ithamlarda bulundu. İşte ön plana çıkan bazı görüşler:  Bana güvenip de mi söz verdiniz kardeşim?! Niye insanı Levent Kırca skeci karakterine çeviriyorsunuz? Rahmetliyi de saygıyla anıyorum bu vesile ile  İyi ki oyumu AK Parti'ye vermişim. CHP olsa 1.800 lira yapacaktı asgari ücreti. Bir dal sigara bile alamazdık. Bak Haydar Baş'ı saymadım bile... Avrupa'daki asgari ücret oranlarına bakıyorum, demek ki orada diğer vatandaşlar yiyecek ekmek bulamıyor. Taş yiyor. Yine halimize bin şükür... Sigarayı bırakırım, bana da bahane olur diye 15 gün avunurum. Sonra onu da bırakamam... Hayat çok zor ya...   Benim atölyemde çalıştırdığım 7 tane asgari ücretli var. Valla ne yalan söyliyim dövdüm ya. Evet pata küte dövdüm bugün siz bu milletin parasını nasıl gasp edersiniz diye