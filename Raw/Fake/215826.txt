Türk Emniyet Teşkilatına Bir Destek de Nijer Polisi'nden: 27 Ölü, 6826 Yaralı  Gezi Parkı gösterilerindeki tutumu nedeniyle günlerdir ağır eleştirilere maruz kalan ve psikolojik olarak yıpranan emniyet teşkilatına Başbakan Erdoğan'ın ardından uluslararası camiadan da destek geldi. Sosyal medyada örgütlenen çeşitli ülkelerin emniyet teşkilatları, bu süreçte Türk polisine yapılan haksızlığa dikkat çekmek amacıyla bir gün boyunca yapılacak tüm müdahale ve gözaltıları Türkiye’deki meslektaşlarına armağan etme kararı alırken; yaptıkları açıklamalarda da polise yönelik haksız ve orantısız eleştiri sona erene dek uluslararası dayanışmaya devam edeceklerine vurgu yaptılar. Gün boyunca süren destek müdahalelerinde ortaya koyduğu 27 ölü, 6826 yaralı gösterici performansı ile Türk Polisine en güçlü desteği veren Nijer Emniyet Genel Müdürlüğü’den gelen mesaj ise netti:  “Türk Hükümeti, polis ve silahlı kuvvetler yetmezse en olmadı bizi de kullanabilir. Dik dur eğilme, Nijerli Çevik seninle!” İstanbul’da atıl bir durumda bulunan parkın AVM’ye dönüştürülerek halka kazandırılması sürecinde başlayan eylemlerin ardından Türk emniyet görevlilerinin yaklaşık 20 gündür yaşadığı baskı ve zulüm dünya polis teşkilatları arasında da geniş yankı bulmaya başladı. Duruma sessiz kalamayan ve dünyanın dikkatini biraz da polisin yaşadığı acıya ve şiddete çekmek olan çeşitli ülke teşkilatları, ülkelerinde her ne sebepten olursa olsun gösteri yapan kitlelere yönelik olarak geniş çaplı bir müdahale başlattı. Hareketin öncüsü durumunda bulunan Nijer, günü 27 ölü 6826 yaralıdan oluşan bir gurur tablosuyla kapatırken; destek müdahalesine katılan diğer ülkelerden gelen kimi haberlerse şöyle:  Son 3 yıldır herhangi bir eylemin gerçekleşmediği İsveç'te polisler, temsili olarak IFK Göteborg kampından ödünç alınan baraj kurmuş tahtadan adamlara gaz maskesi ve kask giydirdikten sonra biber gazı ve copla müdahale etti. Olayların ardından göz altına alınan tahta adamların emniyetteki sorgusu sürüyor…  Devlet Başkanı aleyhine “zıpla zıpla zıplamayan Xi Jinping’dir!” sloganıyla başkent Pekin’de eylem yapan 20.000 kişilik gruba ülkede deprem yaratarak huzuru bozmaya teşebbüs ettikleri gerekçesiyle çok sert müdahale edildi. Grup üzerlerine kamyon kamyon pirinç dökülerek etkisiz hale getirilirken, Pekin Valisi efendi gibi oturan hiçbir eylemciye müdahale edilmeyeceğini vurguladı.  Brezilya’da günlerdir süren gösterilerde henüz kimsenin ölmemiş olmasına tepki gösteren polisler sokağa döküldü. Temsili olarak Sau Paulo Devlet Hastanesi morgundan alınan 3 cesedi tabutlara koyarak şehir meydanında bir süre gezdiren Polislerin "Esto es tu Vali Mutlu" (Bu Vali Mutlu için) sloganları tüm şehri inletti.  Rutin gözaltı ve tutuklamaların sürdüğü El Salvador'da bugün yapılan tüm müdahalelerin Türk polisine ithaf edilmesi Türkiye'de de geniş yankı buldu. Meslektaşlarının jestine karşılık vermek isteyen bir grup çevik kuvvet mensubu Ankara’daki El Salvador Büyükelçiliği’ne "Sana el diyenler utansın Salvador" yazılı çelenk bıraktı.  Alman Emniyet Mensupları Derneği'nin Düsseldorf'taki toplantısında Türkiye'de polisin yaşadığı baskılara ilişkin video gösterimi yapıldı. Video gösteriminin ardından dernek yönetimi kameralara "Osurayım mı?" diyerek tepkisini gösteren Türk polisine "Bizim toplumumuzda zaten biliyorsunuz hor görülmüyor, gerekirse geğirin bile" mesajı verme kararı aldı :  Türkiye'de yaşananlara dikkat çekmek amacıyla Başkent Sofya’daki bir park ortada hiçbir sebep yokken, polis tarafından apar topar boşaltıldı. Parkta oturan kitle önce ne olduğuna anlam veremezken, olayların Türkiye’deki gösterilerle ilgili olduğunun anlaşılmasıyla birlikte onlar da Gezi Parkı direnişine destek için polise karşı koyma kararı aldılar. Sabahtan itibaren devam eden olaylarda başkent Sofya yangın yerine dönerken, şu ana dek 300 civarında gösterici ve 60’dan fazla polisin yaralandığı gelen bilgiler arasında. : Yunanistan'da bir devlet televizyonunun kapatılmasına karşın eylem yapan halka polis Türkçe "Komşi burada Türkiye nerede" diyerek biber gazı ve TOMA ile müdahale etti. TOMA'nın vatandaşlara su sıktığı esnada polisin açtığı Türk bayrağı enstantanesi görülmeye değerdi. : Bir grup İngiliz polisi, Londra adliyesine girerek 24 avukatın peruğunu çaldı. Londra İl Emniyet Müdürlüğü'nün kapısına asılan "Shall we fart?" pankartı ise dünya çapında büyük takdir topladı. : Ülkedeki toplam 350 kişilik polis gücü, vatandaşların daha kalabalık olması nedeniyle işi riske atmayarak kendi kendisine müdahale etti. 200 polisin, gösterici rolündeki 150 polise attığı biber gazı nedeniyle ülke bir süre boşaltıldı. : Arjantin'de ise polis ünlü Boca Juniors taraftarlar grubunun evlerine baskın yapıp gözaltına alarak Çarşı grubunu gözaltına alan ekiplere göz kırptı. : Türk polisinin yanında olmak istediğini göstermek isteyen Jamaika polis teşkilatı, çeşitli park ve plajlarda halka marihuana ile müdahale etti. Duman içinde kalan vatandaşlar ve polis bir süre hep birlikte ‘’no woman no cry’’ı söyledikten sonra olaysın bir şekilde dağıldılar.  Polise kitap okuyan bir göstericinin, en heyecanlı yerinde romanın sonunu söylediği iddiası üzerine çıkan olaylarda 400'e yakın kişi gözaltına alındı. İtalyan polisi Türkiye'deki meslektaşlarıyla dayanışma adına kitabı parçalayarak yedi.