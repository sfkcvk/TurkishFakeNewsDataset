Özelleştirme Kapsamına Alınan Mezarlıklara Bankalardan Yoğun İlgi Başbakanlık Özelleştirme İdaresi'nin geçtiğimiz Nisan ayı içerisinde özelleştirme kapsamına aldığı yurt genelindeki 1422 mezarlık için açılan ihalelere bankalar yoğun ilgi gösterdi. İhaleler sonunda merkezi yerlerdeki mezarlıkların işletmesi 49 yıllığına yüksek sermayeli özel bankalara geçerken, kuş uçmaz kervan geçmez yerlerde ise yine devlet bankalarının üstünlüğü vardı. 

 
- Standart, lüks ve elit gibi isimleri olan bu paketlerin bedelleri, müşteriler yaşadıkları süre boyunca hesaplarından düzenli olarak tahsil edilecek. Böylece vatandaşlar bütçelerine göre kira öder gibi mezar sahibi olabilecekler. 
 
- Herhangi bir bankada hesabı olmayan vatandaşların ödemeleri ise sosyal güvence primlerinde yapılacak bir düzenleme ile karşılanacak. Kendisine ait sosyal güvencesi olmayan vatandaşların primleri eşlerinin ya da ebeveynlerinin sosyal güvence hesaplarından tahsil edilecek. Bu vatandaşlar eşleri ya da ebeveynleriyle aynı mezara defnedilecekler. 
 
- Müşteri öldükten sonra da "mezarlık işletme bedeli" adı altında senede iki kez hesabından para çekilmeye devam edilecek. 
 
"Türkiye gibi, ölüm oranının %100 olduğu bir ülkede, bu yaptığımız bir iş değil, sosyal bir hizmettir." ifadelerine yer verilen açıklamada, Zincirlikuyu Mezarlığı'nın ismininin değiştirilmesinin söz konusu olmadığı, ancak mezarlık girişindeki "Her canlı bir gün ölümü tadacaktır" yazısının "Avantajlarla dolu MidEast dünyasına hoşgeldiniz!" şeklinde değiştirilebileceği belirtildi.
 
Bankanın açıkladığı hizmet paketleri ve içerdikleri hizmetler ise şu şekilde: 
 
Standart Paket: 
 
- En az 60 cm derinliğinde mezarlara, hoca nezaretinde defin. 500 metre'yi aşmamak şartıyla tabutun taşınması konusunda fiziksel destek. 
 
- Rahmetli mudinin ruhuna senede bir kez fatiha okunması. 
 
 
Lüks Paket: 
 
- Tek kişilik mezarlara, imam hatip mezunu hocalar nezaretinde defin 
 
- Mudinin kırk çıkımında mezar başı hatim indirimi. Senede iki kez, dini bayramlarda ruha el-fatiha ve yasin okunması.
 
- Bankanın resmi internet sitesinde 1 yıl boyunca rahmetli mudiyle ilgili hoş bir anektodun paylaşılması. 
 
Elit Paket 
 
- Mısır El-Ezher üniversitesi mezunu yabancı hocalar eşliğinde kalburüstü bir camide cenaze namazı kılımı. Namaz ve defin için merhumun ruhunu şad edecek görkemli organizasyonlar ve en az 3 ulusal gazetede tam sayfa taziye bildirimi.
 
- Zemzem suyu ile iç dış temizlik 
 
- Defin tarihinden itibaren 2 ayda bir mezar başı hatim indirimi 
 
- Mudinin alacaklılarından tek tek yazılı helallik alınması, hakkını helal etmeyenler için bankanın araya ricacılar sokması gibi, diğer tarafa borçlu gidilmesini önleyecek tedbirler