Ramazan Başlayalı 1 Hafta Olmasına Rağmen Henüz Dayak Haberi Gelmeyen Erzurum'a Havadan Erzak Yardımı Yapılacak: 'Bir yiyen olur nasılsa...'' Ramazan Ayı'nda 1 haftalık süre geride kalmasına rağmen henüz oruç tutmayana dayak haberiyle gündeme gelmeyen Erzurum'da gergin bekleyiş sürüyor. Yetkililer, durumun bu şekilde devam etmesi halinde şehre havadan gıda ve sigara atılması dahil her türlü önlemi almaya hazırlanıyor... Anadolu'nun önemli kültürel değerlerinden olan Erzurum Ramazan Dayağı'nda bu yıl yaşanan gecikme endişeleri de beraberinde getirdi. Şehirde, genellikle Ramazan'ın ilk 3 günü içerisinde atılmasıyla bilinen Ramazan dayağı için gergin bekleyiş sürerken, Erzurum Valiliği de bugün düzenlediği basın toplantısıyla endişeleri gidermeye çalıştı.  Basın toplantısında gazetecilerin karşısına geçen Vali Suat İncel, bu yıl yaşanan gecikmenin kürsesel ısınma ve iklim değiişikliğine bağlı olabileceğine dikkat çekerken, "Bu sene yaz da geç geliyor dikkat ederseniz. Haziran ortası olmasıra rağlmen havalar hala serin. Benim ihtisas alanım olmadığı için tam nasıl bir ilgisi var bilemiyorum tabii ama dayak da aynı sebepten gecikmiş olabilir. Ancak henüz önümüzde 20 günlük süre olduğunu da unutmamak gerekiyor. " sözleriyle vatandaşları sabırlı olmaya çağırdı. Dayağın, Ramazan'ın 2. yarısına kadar büyük ihtimalle geleceğina dair inancını da dile getiren Vali İncel, bunun gerçekleşmemesi halinde B ve C planlarının da hazır olduğunı ifade etti. İncel, önlemler çerçevesinde ilk etapta Türk Hava Kuvvetleri'yle temasa geçilerek şehre havadan gıda ve sigara atılmasının gündemde olduğunu belirtirken, atılacak gıda paketlerin içerisinde özellikle sucuk, pastırma gibi kokusuyla iştah uyandıran yiyeceklerin bulunacağını da sözlerine ekledi.  "Yani o illa ki birisi o paketleri bulup açacaktır. Acıkmamış olsa bile bedava sigarayı görünce dayanamayıp bi tane yakacaktır diye düşünüyoruz. Neticede avantanın çekiciliği bir başka olur. Bakalım artık..." diyen İncel, bu özel geleneğin ne pahasına olursa olsun yaşatılacağını tekrar vurgulayarak toplanıya son verdi.   Erzurum Büyükşehir Beldiye Başkanı Muzaffer Eğrelci ise Valiliğin alacağı önlemleri memnuniyetle karşıladıklarını dile getirdi. Havadan yapılacak müdahalenin sonuç vermemesi halinde belediye olarak taşın altına ellerini koymaktan çekinmeyeceklerini de sözlerine ekleyen Eğrelci, şunları kaydetti:  "Eğer bu önlem yeterli olmazsa Zabıta ekiplerimiz içerisinde özel bir  gönüllüler takımı oluşturmayı düşünüyüyoruz. Sırayla her gün bir arkadaşımız şehrin merkezi bir yerinde su içecek ya da işte sigara falan yakacak. Vatandaşlarımız mümkünse öldürmeyecek şekilde kendisini döverek Erzurumuz'a özgü bu geleneği yaşatmada yardımcı olabilirler. Tabii inşallah gerek kalmaz diye umuyorum..."