Satacak Fazla Bir Şeyi Kalmayan Türkiye ile Katar Arasındaki 15 Milyar Dolarlık Anlaşmanın Detayları Gelmeye Başladı: Türklerden Alınan Saçlar, Araplara Ekilecek... Dün Cumhurbaşkanı Erdoğan ile Katar Emiri Temim Bin Hamad arasında gerçekleşen görüşme sonrasında iki ülkenin 15 Milyar dolarlık bir anlaşmaya imza attığı haberi gündeme bomba gibi düşmüştü. Dolar kuru üzerindeki olumlu etkileri hemen hissedilen anlaşmanın detayları bu sabah Cumhurbaşkanlığı sitesinden Arapça olarak yayınlandı.  Sitede yer alan ve Katar Emiri Temim Bin Hamad'ın ağzından yazılan Arapça bildiride şu sözler yer aldı: "Sevgili Türk halkı, sizi hep kardeş gördük. Ekselansları ile yaptığımız görüşmede yatırım yapabileceğimiz konuları konuştuk. Ama bir baktık ki sizde satın alabileceğimiz fazla bi' şey kalmamış. Hepsini almışız zaten. Bankalar bizde, stadlar bizde, yalılar bizde, oteller bizde, arsalar, AVM'ler, şirketler, köprüler, yollar. Yani bildiğiniz ne varsa zaten bizimmiş. Ufak ufak almışız hep. Neyse. Sizde olup da bizde olmayan başka ne var diye düşündük uzun uzun. Sizde Maaşallah keçe gibi saç, bizde de kum gibi kel var. Yani şimdi nasıl söylesem bilmiyorum. Sizden biraz saç alacağız ama öyle enseden şerit halinde falan değil. Baya baya derisi ile birlikte komple... neyse bunlar konuşulur sonra. Şimdi detaya girip canınızı sıkmak istemiyorum. Dediğim gibi siz müsterih olun. Katar halkı her zaman yanınızda.."