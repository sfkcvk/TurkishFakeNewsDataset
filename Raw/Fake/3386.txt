Yüksek Öğrenim Camiası Bu Sorunun Cevabını Arıyor: En Zor Bölüm Hangisi? Yüksek Öğrenim Kurumu tarafından bu yıl üçüncüsü düzenlenen "Türk Üniversiteleri'ndeki En Zor Bölümü Belirleme Çalıştayı" gergin bir ortamda devam ediyor. Son iki senede bir sonuca bağlanamayan ve bu sene tekrar yapılan çalıştayın dört günden beri aralıksız devam eden oturumlarından da sonuç çıkmaması ihtimali velileri endişelendirirken, Çalıştay Başkanı Ersin Özbükey, bu hassas konunun nihai bir karara bağlanması arifesinde herkesi sağduyulu olmaya davet etti.
 
Dördüncü günün sonuna yaklaşılırken henüz bir uzlaşma ihtimalinin ufukta görünmediği çalıştayda, umutlar bir sonraki seneye taşındı.