Dağda Mahsur Kalan Genç Çift, "Cemaat Kitabı" Sayesinde Hayata Döndü Hatay'a bağlı Fırnız yaylasından dün akşam saatlerinde şehir merkezine doğru yola çıkan genç çift, araçlarının arızalanması sonucu mahsur kaldıkları Amanos Dağı'ndan "cemaat kitabı" sayesinde kurtuldular. Yoğun kar yağışı altında saatlerce uğraşmalarına rağmen jandarma ve polis ekiplerine ulaşamayan çiftin yerleri bir yakınlarını arayarak "cemaatle ilgili kitap yazmayı düşünüyoruz" demelerinin hemen ardından tespit edilirken, bulundukları bölgeye terörle mücadele ekipleri tarafından operasyon düzenlendi. Soğuktan donmak üzereyken kurtarılan Metin-Gülcan Görenel çifti, ilk tedavilerinin tamamlanmasının ardından tutuklu yargılanmak üzere adliyeye sevk edildiler.