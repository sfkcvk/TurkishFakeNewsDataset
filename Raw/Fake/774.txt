Türk Telekom: "Ünlü İsimler İnternet Kullanıcılarını Daha Fazla Muhatap Almalı" 2010 yılında internet'in daha geniş kitlelere ulaşması için çalışmalarını sürdüren Türk Telekom, kullanımın yaygınlaşması için ünlü isimlere büyük görev düştüğünü belirterek tüm ünlüleri internet kullanıcılarını daha fazla muhatap almaya çağırdı.
 
 
 Türk Telekom İnternet Yaygınlaştırma ve Geliştirme Dairesi Başkanı Ersin Özbükey, konuyla ilgili olarak basına yaptığı açıklamada, internet kullanıcılarının siyaset, sanat, bilim ve spor alanlarında yaptıkları beyin fırtınasının öneminin altını çizerek, "Ne yazık ki internet ortamında yapılan tartışmalara ve ortaya çıkan fikirlere ülkemiz aydınlarının nedensiz bir önyargısı var. Halbuki aydınlarımız laiklik-yobazlık, kürt meselesi, evrim teorisi, hagi mi alex mi gibi bir çok konuda önemli fikirler ortaya atan internet kullanıcılarını takip etseler, onları ciddiye aldıklarını gösterseler, hem internet'in yaygınlaşması hem de ülkemizin kangren haline gelmiş sorunlarının çözümü için büyük bir adım atılmış olur" dedi. 
 
 
 Geçtğimiz aylarda ünlü şarkıcı Bono'nun bir basın toplantısı düzenleyerek, kendisinin paragöz olduğunu iddia eden   kullanıcısı   hakkında ağır açıklamalarda bulunmasının, Türkiye'deki ünlülere ve aydınlara örnek olması gerektiğini belirten Özbükey "gerçi ülkemizde de Nihat Doğan, Pelin Batu, Murat Bardakçı, Nihat Genç gibi isimler bu konuda ellerinden geleni yaptılar, yapıyorlar da ama malesef sadece onların çabalarıyla olacak bir şey değil bu" sözleriyle ünlü isimlere olan çağrısını yineledi. 
 
Açıklamasında kullanıcıyla birebir etkileşimin sadece sözlük, forum gibi tartışma platformlarıyla sınırlı kalmaması gerektiğinin de altını çizen Özbükey, "gazetelerin internet sayfalarındaki okuyucu yorumları dahi takip edilip, oradaki kullanıcıların da tek tek yanıtlanması internet'in yaygınlaşması için çok önemli" diyerek sözlerini noktaladı.