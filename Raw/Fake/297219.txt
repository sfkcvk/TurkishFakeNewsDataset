Cuma Namazı Vaktinin Tatil Oluşuyla İşyerlerini Terk Eden İmamlar Diyanetçe Uyarıldı: "Size tatil değil beyler... Hop... Ohooo" Hükümet tarafından memurların mesai saati için Cuma namazı düzenlemesi yapılması, beraberinde bazı karışıklıkları da getirdi. Yeni uygulamanın yürürlüğe girdiği ilk gün binlerce imam izin saatlerini değerlendirmek için camilerini terk ederken, duruma müdahale eden Diyanet İşleri Başkanlığı sert çıktı: "Size değil beyler o tatil, ohooo. İlla tek tek mi söyleyelim? " Cuma namazı vakitlerinin tatil edilmesinin düzenleyen genelgenin Resmi Gazete’de yayınlanmasının ardından Türkiye, ilk zorlu sınavını bugün verdi. Birçok devlet dairesinde “Nası ya? Zaten tatil değil miydi?” karmaşası yaşanırken, Diyanet İşleri Başkanı Mehmet Görmez, konunun imamları ilgilendiren kısmına dair bir açıklama yaptı. Uygulamanın ilk gününde bazı yanlış anlaşılmalar ve aksaklıkların son derece doğal olduğunu ifade eden Görmez, her şeye karşın tatili fırsat bilerek camileri terk eden imamlara da sitem edemeden duramadı. "Yani şimdi memurlar deyince, orada tek tek belirtmeyince bazı imam arkadaşlarımız da... Evet, ne yazık ki toplam 67 camimizde cemaat kendi imkanları ile namaz kılmış" sözlerini kullanan deneyimli başkan, yapılacak soruşturmada bu işi tam konsantrasyonla yapmayan hocalarla yolların ayrılabileceğini kaydetti. İmamlar dışında kalan devlet memurlarının ise Cuma namazı iznine adapte olduklarını söyleyebilmek pek mümkün değil. Binlerce memur yeni kararı "Allah Allah, eskiden napıyoduk ki? Cuma öğleden sonra iş mi olur zaten? " şeklinde karşılarken, görüşlerini kamuoyu ile paylaşan bazıları şunları dile getirdi:  Ne demek ya ne demek? Biz de devlet memuru değil miyiz? Yazıklar olsun bu nasıl çifte standart??  Cuma öğleden sonraları benim örgü saatim. Çatır çatır çalışıyoduk o bakımdan iyi oldu... 2 hafta ben de dinlenirim bu vesile ile, sonra yine örmeye devam ederim ama yapıcak bişey yok...  Ben üzüldüm açıkcası... Cuma öğleden sonraları işe gelinmez artık. Candy Crush 396.bölümü kim geçecek söyler misiniz her hafta yarım gün daha az oynayınca??  Cuma duruşmaları zaten öğlene kadar halloluyordu sonrasında tatile çıkıyorduk ya... Keşke tüm günü tatil yapsalardı da biz de faydalansaydık... Neyse artık...  Hmm... sıkıntıdan herkes 3'er çay daha içse, akşama kadar... İyi oldu iyi...  Peygamber efendimiz biliyorsunuz Rebiu'l-Evvel ayının dokuzunda, bir Pazartesi günü sabaha karşı doğuyor. Cuma öğleden başlayarak Pazartesi'yi de bu mübarek akışa dahil eden bir uygulama neden düşünülmez acaba? Ankara'da en hızlı kıldıran Balgat Merkez Camii. Farz'ları kılıp kaçarsan 13:30 gibi evindesin. Daha nolsun...