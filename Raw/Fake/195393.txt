Autoshow 2012'de Laf Olsun Diye İrina Shayk'a Evlenme Teklif Eden Gence "Evet" Şoku Arkadaşlarıyla birlikte geçtiğimiz pazar günü gittiği Autoshow 2012 Otomobil Fuarı'nda "nasıl olsa kabul etmez" 

düşüncesiyle dünyaca ünlü manken İrina Shayk'a evlenme teklif eden makine mühendisi Caner Günkut (29), aldığı "evet" 

yanıtının şokunu yaşıyor. Olayla ilgili olarak "adettendir böyle fuarlarda falan mankenlere yavşamak için evlenme teklif 

edilir, ben de o an hanfendiyi görünce 'marry me' diye bi bağırdım. Bu tuttu 'yes' deyiverdi. Kesinlikle beklemiyordum" 

diyen Günkut, bundan sonra ne yapacağı konusunda en ufak bir fikrinin olmadığını da sözlerine ekledi.
 
Sıkı bir lüks otomobil ve fotomodel takipçisi olduğunu ancak sıradan bir Türk genci olarak her ikisi için de alıcı değil 

bakıcı konumunda bulunduğunu belirten Günkut, "açıkcası bu kadar da bana yetiyordu..." derken olay günü yaşananları da şu 

sözlerle özetledi:
 
 
"Kaba bir hesapla, dedemden kalma evi satsak anca kına gecesinin parası çıkıyor. Hadi onu bi şekilde hallettik daha bunun nişanı var, düğünü var, bohçası var. Eşyalar için 'Yalnız bizde evi kız tarafı düzer' dedim ama anladı mı, ne kadarını anladı onu bilemiyorum. Düğün için de traditional falan diyerek bizim sokağın içinde bir şeyler ayarlayabilirsem ne mutlu bana. Neyse dur bakalım, yarın bizim patronla konuşup maaşıma biraz zam istiycem..." diyen Günkut, bu evliliğin bir yerde milli bir mesele olduğunun, en kötü ihtimalle ülke çapında bir yardım kampanyası başlatılması için yetkililerle temasa geçeceğinin de altını çizdi.