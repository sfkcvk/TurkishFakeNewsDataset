IŞİD Yönetiminden İstanbul'da Sergi Basan Elemanlarına Sert Tepki: ''Lan Rakka düştü burada siz hala...'' Abdülmecid Efendi Köşkü'ndeki sergiye bir grup IŞİD militanı tarafından yapılan saldırı, örgüt yönetimi tarafından da kınandı. Örgütten yapılan açıklamada "Biz burada Rakka düştü onun derdindeyken İstanbul'da sergi sergi gezen sözde yol arkadaşlarımıza bu ilk ve son ikazımızdır. Her şeyin bir yeri, zamanı var" ifadelerine yer verilirken, bu tarz sanat aktivitlerinin daha musait zamanlarda yapılması gerektiğine dikkat çekildi. Eylemin, örgüt içindeki "Kebap IŞİD'çilik" söylentilerini de güçlendirerek moral bozukluğuna yol açtığına vurgu yapılan açıklamada, "Allahını seven defansa gelsin dediğimiz bir ortamda her iş bitmiş gibi sergi basmanın mantıklı bir izahı olamaz. İlla heykel falan kırmak isteyen varsa gelsin burada kırsın. Ne işiniz var olm sizin orada?" sözleriyle de eylemi gerçekleştiren ekibe en kısa zamanda esas görev yerlerine dönme çağrısı yapıldı.