Lübnan'da Kaçırılan 2 THY Pilotu İçin Dışişleri'nden Dünyaya Yardım Çağrısı: ''Lübnan hangisiydi ya?'' Lübnan’da kaçırılan Türk Hava Yolları pilotları Murat Ağca ve Murat Akpınar’ın kurtarılması için seferberlik ilan eden Dışişleri Bakanlığı, Lübnan'ın tam olarak neresi olduğunun belirlenmesi için komşu ülkeler nezninde girişimlerini yoğunlaştırdı. Dışişleri başmüsteşarı Mehmet Demirdağ, şu ana kadar büyük bir aşama kaydettiklerini söylerken, “Kaçırılma haberini ilk aldığımızda bu Libnen ülke mi yoksa bir yerin başkenti falan mı diye bir belirsizlik vardı ama onu şu an aşmış durumdayız. Bir ara büyükelçi yollanmış buraya, o zaman demek ki ülke. Artık bazı şeyler daha net” diyerek kamuoyunu rahatlatan mesajlar verdi. Kaçırılan pilotların iadesi için muhatap arayışlarına derhal başladıklarını söyleyen Dışişleri Bakanlığı Başmüsteşarı Mehmet Demirdağ öncelikle herkesin daha sakin olması gerektiğini vurguladı. Ortadoğu bölgesinde yaşadıklarını ve hemen harekete geçme lüksleri olmadığını söyleyen Demirdağ, “Şimdilik bu Lebnan neresi daha çok kimler yaşıyor onu da araştırıyoruz. Bunun Arabı var, Kürdü var… Sonracığıma şii mi, sünni mi, hristiyan mı? Bunlar hep önemli. Bu adamların hepsinin ayrı bir derdi var neticede. Kimin nesi olduklarını bulursak ona göre sularına gidecek bir şey bulacağız” diyerek, Türk Dışişleri'nin bu süreçte ince eleyip sık dokuduğunun altını çizdi. Lübnön’ın kendileri için tam bir kapalı kutu olduğunu söyleyen Demirdağ, konu ile ilgili olarak şimdilik İran, Irak ve adı bilinen bir iki Ortadoğu ülkesi ile temas halinde olduklarını vurguladı. Demirdağ, "Yani en azından  Lüblan’ın alan koduna ulaşabilirsek, oradan alır yürürüz" diyerek şöyle devam etti: "Allah’tan ümit kesilmez ya, bakalım biz gerekli yerlere haber saldık, dönüş bekliyoruz. Ortadoğu falan deniyor ama bak ben söyleyeyim, Güney Amerika taraflarında bir yerlerden çıkarsa bu ülke kimse şaşırmasın, aha buraya da yazıyorum“ Başmüsteşar, “Arkadaşlar haberi alır almaz heyecana kapılıp sehven Jordan diye bir yere nota verdiler, bir de şimdi onunla uğraşıyoruz. Allahtan adamlar yumuşak başlı çıktılar da karşılıklı özür ile her şey halloldu. Yoksa zaten başımız bu Ortadoğu mevzuları ile iyice belada gibi. Nasıl bir coğrafya ise ne Hizbullah'ı bitti ne Kaidesi. Allah belasını versin..." sözleriyle mevcut karışıklıkta üçüncü bir ülke ile gerginliğe gerek olmadığının da altını çizdi. Kaçırılan pilotların sağ salim Türkiye'ye getirilmesinin ardından en azından bir 20 sene Ortadoğu'ya uğramayı düşünmediklerini de sözlerine ekleyen Demirdağ: "Açık söyliym şu saatten sonra artık bunlarla işimiz olmaz bizim. Petrol falan lazım oldukça yollasınlar biz de paralarını verelim, o kadar. Osmanlı'yı da sonra diriltiriz artık, napalım..." derken, Ortadoğu'yla ilişkilerin bir süre 'meraba meraba' seviyesine indirileceğinin sinyallerini verdi.