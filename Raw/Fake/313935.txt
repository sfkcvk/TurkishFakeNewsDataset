Türkiye, Trump'ın Ilımlı Balkon Konuşmasıyla İlgili Olarak ABD Kamuoyunu Uyardı: ''Siz yine çok da güvenmeyin, o iş pek öyle olmuyor...'' 8 Kasım ABD Başkanlık Seçimleri'nden sürpriz bir zaferle ayrılan Cumhuriyetçi Parti Adayı Donald Trump, sonucu öğleden sonra halka seslenerek kutladı. Ilımlı ve yapıcı bir tonda ilerleyen konuşmada Trump "Tüm Amerika'nın başkanı olacağım." gibi ifadelere yer verirken, Türk kamuyoyu ise ABD'lileri yine de fazla umutlu olmamaları konusunda uyardı: "O iş sonradan pek öyle olmuyor..." Yeni başkan Donald Trump, ABD'de balkon geleneği olmadığı için mecburen kürsüden gerçekleşirmek zorunda kaldığı zafer konuşmasında kısaca şu ifadelere yer verdi: Konuşma, Trump'ın daha önceki ırkçı, cinsiyetçi, dengesiz ve otoriter söylemleri nedeniyle endişeli olan muhalif kesim tarafından da memnuniyetle karşılanırken, bu tarz konuşmalara daha aşina olan Türk kamuoyu ise yine de temkinin elden bırakılmaması gerektiği görüşünde. HAS-AR Araştırma Şirketi'nin bugün yaptığı, "ABD'deki seçim sonuçlarını nasıl değerlendiriyorsunuz?" başlıklı bir araştırmaya göre Türk vatandaşlarının %87'si Trump'ın ilk fırsatta gerçek yüzünü ortaya koyacağına inanırken, "can çıkar huy çıkmaz" görüşü ise ağır basıyor. Ankete yanıt verenlerin %8'i "Ya ora Amerika, oturmuş kurumları, adalet sistemi falan var öyle dingonun ahırı gibi kafasına eseni yaptırmazlar adama" şeklinde daha iyimser bir görüş bildirirken, %5'lik bir kısım ise "Trump hangisiydi kadın olan mı?" diyerek kararsızlıklarını ifade ettiler.  Araştırmaya katılan vatandaşlardan bazılarının görüşleri ise şöyle:  İlk anda hemen telaşlanmasınlar. Şimdi bir süre birleştirici açıklamalar gelir. Kıl olduğu gazetecileri aldırmasına, Tweet'ten falan tutuklanma işlerine daha çok var. Rahat olsunlar derim ben.  Hazır fırsatları varken şimdiden Kanada Doları alsınlar. Bundan sonraki her açıklamasında müthiş değer kazanacaktır...  Artık o ilk zafer coşkusundan mıdır nedir bunlara bi iyilik çöküyor ama çabuk geçiyor o sonra, hızlı toparlıyorlar. Şimdi tabii sevinin siz gene de bir umuttur, "hepinizin ağzına sıçıcam" demesinden iyidir ama çok da kaptırmayın yani...  Başkan yardımcısı olarak seçtiği elemana iyi bakın. Bir süre sonra onun yerine Ulaştırma Bakanı gelecek... Spoiler vermek gibi olmasın da...  Ya ben dün gece bir an gaza gelip Florida'ya "Oha Trump aldı valla, bildiğin Yozgat'mış bura ya" demiş bulundum. Florida halkından özür diliyorum. Biraz fevri bir benzetme oldu...