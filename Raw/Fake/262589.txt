Microsoft, Windows 10'u Cumhurbaşkanı Erdoğan'ın Onayına Sundu... Bilişim devi Microsoft, yeni işletim sistemi Windows 10'un lansmanını dün gece ABD'nin San Francisco şehrinde gerçekleştirirken, ürünün Türkiye dağıtımı içinse Cumhurbaşkanı Tayyip Erdoğan'ın onayı bekleniyor. Microsoft Türkiye Bölge Müdürü John Mcallen, yeni Windows sürümünü köşke ilettiklerini belirterek; "Sayın Cumhurbaşkanı sağolsun, bu yoğun gündemi içerisinde en kısa sürede inceleyip gerekli değerlendirmeyi yapacağını söyledi. Kendisinin de hoşuna gidecek bazı önemli değişiklikler yaptık. Bakalım, heyecanla bekliyoruz..." sözleriyle gergin ama umutlu olduklarını ifade etti. Çankaya Köşkü'nde gerçekleşen görüşmenin ardından basın mensuplarının sorularını yanıtlayan Mcallen, "Aslında ürün lansmanını yapmadan önce kendisini Amerika'daki ofisimizde ağırlayıp fikirlerini almak istedik ancak sanırız bir yanlış anlaşılma oldu. Korumalarıyla bizim arkadaşlarımız arasında bir takım tatsızlıklar, arbede vs... Kendisi de biraz gergin olduğu için fazla ısrar edemedik. Neyse kısmet buraya imiş..." ifadelerine yer verdi.  Köşkteki görüşmenin oldukça sıcak bir amosferde gerçekleştiğini ve Cumhurbaşkanı Erdoğan'ın özellikle Windows'un mobil sürümünde güvenlik, 32 bit uygulamalardaki performans sorunları ve masaüstü sürümlerde RAM kullanımının azaltılması konularında yapıcı eleştiriler getirdiğini de sözlerine ekleyen Mcallen; Microsoft olarak uyarıları kesinlikle dikkate alacakları konusunda da teminat verdi.  Mcallen, Windows 10'daki özellikleri Cumhurbaşkanının onayı olmadan kamuoyuna açıklamak istemediğini belirtirken, basın mensuplarının ısrarlı soruları karşısında bazı küçük detaylar vermeyi kabul etti.  İşte heyecanla beklenen yeni Windows 10'daki özelliklerden bazıları: - Milli irade kavramından ilham alınarak tasarlanan yeni arayüzde her bir uygulama için ayrı ikon yerine bütün uygulamalar için tek bir ikon konuldu. Siz ikona tıklıyorsunuz, işletim sistemi artık o anda hangi uygulamanın sizin için en doğrusu olduğunu düşünürse onu açıyor. Hem kullanıcının kafası rahat oluyor, hem de işletim sistemi aynı birden fazla uygulamayla uğraşmak durumunda kalmadığı için daha hızlı, daha güvenli... -  Windows'un yeni ürünüyle birlikte hata mesajlarında önemli bir yenilik göze çarpıyor: "Peki bu programın kapanmasında Kılıçdaroğlu'nun hiç mi suçu yok?" şeklindeki mesajlar, doğrudan CHP liderine aktarılacak. - Hata raporları ise Microsoft'tan önce TİB'e gönderilecek. İçeriği uygun bulması halinde TİB bu hataları Microsoft'la paylaşacak... - Denetim Masası, doğrudan Cumhurbaşkanlığı'na bağlandı... - Klasikleşmiş Windows logosunun 4 penceresine bundan böyle, Sevilay Yükselir, Fatih Tezcan, Esra Elönü ve Yusuf Kaplan oturtularak, masa üstünde sürekli olarak A Haber'de bir tartışma programı varmış hissi yaratıldı... - Yeni Windows 10, akşam 10'da otomatik olarak kapanıp sabah 8'den önce açılmacak şekilde revize edilcek. "Yatıp uyusunlar, gece bilgisayarda hayırlı bir iş olmaz..." şeklinde bir uyarı geldi. Düşününce haklı... - Windows wallpaper'da yıllardır kullandığımız yeşillik, dağ bayır fotoğrafını da sayın Erdoğan'ın ricası üzerine imara açtık... - Yeni Windows 10'da İnternet Explorer dualarla açılıyor. Artık kaç dua sürerse. Zaten açılması biraz zaman alıyordu, bari o süre iyi değerlendirilsin...