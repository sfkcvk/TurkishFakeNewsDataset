Milli Birlik ve Beraberliğe İhtiyaç Olmayan Günler Kesinleşti 23 Aralık 2009 tarihli Resmi Gazete'de yayınlanan Bakanlar Kurulu Kararı ile 13-19 Mart 2010 tarihleri arasında milli birlik ve beraberliğe ihtiyacımız olmayacağı kesinlik kazandı. Yetkililer bunun Cumhuriyet tarihinde bir ilk olacağını belirttiler.
 
Konuyla ilgili olarak İçişleri Bakanlığı'ndan yapılan açıklamada, 2010 yılında 13 Mart’ı takip eden 6 günün, milli birlik ve beraberliğe en çok ihtiyacımız olan günler kapsamından çıkarıldığı belirtilerek, vatandaşlardan bu süre boyunca kendilerini fazla kasmamaları, rahat olmaları istendi. Açıklamada, 19 Mart’tan itibaren hayatın normale dönerek milli birlik ve beraberliğe tekrar çok fazla ihtiyaç duyulacağının da altı çizildi.