Aile Bakanlığı, 5 Yıl ve Üzeri Evli Çiftler İçin Haftalık Zorunlu Seks Saatini Cuma 23.45-23.48 Arası Olarak Açıkladı... Aile Bakanlığı'ndan evli çiftleri üzecek bir son dakika açıklaması geldi. Açıklamaya göre, 5 yıl ve daha uzun bir süredir birlikte olan çiftler için zorunlu seks zamanı Cuma gecesi 23.45-23.48 olarak belirtilirken, bu konuda zorlanan çiftler içinse bir dizi yardım ve destek hizmeti devreye sokulacak... Artan boşanma olayları ve kötü giden evliliklerin önünü almak için kampanya başlatan Aile ve Sosyal Politikalar Bakanlığı, bir ilke imza atmaya hazırlanıyor. “Mutlu Evlilik, Mutlu Türkiye” projesi kapsamında genç, yaşlı, kadın, erkek demeden belirlenen tarihte herkesi taşına altına elini sokmaya davet eden Bakanlık yetkilileri, özellikle artık birbirini görmeye dahi tahammülü olmayan çiftlere seslendiler. Çiftlerden istedikleri şeyin zorluğunun farkında olduklarını söyleyen Bakanlığa bağlı uzmanlar, “Evet, biliyoruz sizden istediğimiz şey pek öyle katlanılabilir bir şey değil ama işte soran eden olursa hem yapmadık demezsiniz” sözleriyle çiftleri cesaretlendirici açıklamalarda bulundular. “Hem zaten ondan sonra önünüz açık… Bakın cumartesi AVM gezmesi, misafir ziyareti, pazar günü kahvaltısı, akşam maçı, sonrasında iş miş derken ondan en az 1 hafta rahatsınız” diyerek çiftleri motive etmeye çalışan yetkililer, desteğe ihtiyaç duyan herkesi bu kampanya için özel olarak kurulan Aile İçi Zorunlu Seks Destek Hattı'nı arayarak yardım istemeye çağırdılar. Bakanlık, söz konusu günü en az psikolojik hasarla atlatmak için alınması gereken bazı önlemleri ise şu şekilde sıraladı: