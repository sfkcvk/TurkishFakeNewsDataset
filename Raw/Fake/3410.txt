STV: "Haber Kanalımızın İzleneceğini Öngöremedik" Bursa ve Balıkesir'de meydana gelen grizu faciaları ile Ergenekon soruşturması sırasında gözaltına alınan subaylar arasında ilişki olduğunu ima ederek bir anda dikkatleri üzerine çeken STV'de sular durulmuyor. Konuyla ilgili olarak bu sabah bir basın toplantısı düzenleyen STV yönetimi, olayın sadece basit bir şakadan ibaret olduğunu belirterek, haber kanalını izleyen birileri olma ihtimaline karşı bundan sonra daha dikkatli olunacağını açıkladı.