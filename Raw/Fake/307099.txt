Son 1 Yıl İçinde 15 Canlı Bombanın Kendini İmha Etmesini Sağlayan Türk İstihbaratı Terörle Mücadelede Güven Veriyor 20 Temmuz 2015'te Suruç'ta yaşanan saldırıdan 28 Haziran akşamı Atatürk Havalimanı'ndakine kadar geçen yaklaşık 1 yıllık süreçte gerçekleşen toplam 10 intihar eyleminde 15 teröristin kendini imha ederek etkisiz hale gelmesini sağlayan MİT'te yüzler gülüyor... Bu sabah erken saatlerde gazetecilere bir birifing veren MİT Basın ve Halkla İlişkiler Müsteşarı Sadık Eymenli, Atatürk Havalimanı'nda yaşanan saldırıyla ilgili bilgilendirmelerde bulunurken, dün akşam etkisiz hale getiirilen 3 IŞİD mensubuyla birlikte artık Türkiye'nin daha güvenli bir ülke olduğuna dikkat çekti. Son 1 yıl içersinde Ankara ve İstanbul başta olmak üzere, Suruç, Diyarbakır, Doğubeyazıt, Gaziantep ve Bursa'da IŞİD ve TAK mensubu 15 intihar eylemcisinin devre dışı bırakıldığını belirten Eymenli, titiz istihbarat çalışmaları sayesinde her iki örgütten de ayda ortalama 1,2 eylemcinin eksildiğini ifade etti.  Brifingin sonunda basın mensuplarının sorularını yanıtlayan Eymenli, intihar eylemlerinin ne zaman son bulabileceği yönündeki bir soruya ise şu sözlerle yanıt verdi: "Şimdi bizim yabancı basından okuduğumuz kadarıyla Türkiye Cumhuriyeti sınırları içerisinde yaklaşık 5000 IŞİD, bir o kadar da TAK eylemcisinin olduğu söyleniyor. Ortalama 10.000 kişi desek. Hadi bunların %10'u da yönetim kadrosu falan olsa kaldı 9000 kişi. Her sene bu kadar eksiltsek, böl onu 15'e. Ne etti? 600 sene. Tabii şimdi çok uzun bir süre gibi görünüyor ama unutmayalım ki tıpta çok ciddi bir gelişme olmadığı sürece kimse o kadar yaşamaz arkadaşlar. Ya kısaca işte 60 sene diyelim biz ona. Biter yani bi ara mutlaka. Yeter ki biz aynı kararlılıkla, yılgınlığa düşmeden bu mücadeleyi sürdürelim..."