AK Parti'nin Tek Başına İktidar Olamaması Halinde Mart'ta Tekrarlanacak Kasım Seçimleri İçin Düğmeye Basıldı 7 Haziran’dan bu yana hükümet kurmakta zorlanan Türkiye, sonunda rotasını belirledi. Olası bir erken seçim, Kasım’da. AK Parti’nin tek başına iktidar olamaması halinde ise Mart’ta. Orada da olmazsa Temmuz’da. Hedef: 2023… AK Parti – CHP görüşmelerinin dün olumsuz sonuçlanmasının ardından gözler gelmesi artık neredeyse kesinleşen erken seçime çevrildi. Politika kulislerinde tek çare olarak gösterilen seçim için Kasım 2015 en uygun tarih olarak belirlenirken, AK Parti içinde ise daha uzun soluklu bir planlamanın ilk adımları atıldı. Partiye yakın kaynaklardan alınan bilgilere göre, Kasım ayında da benzer bir sonuç alınması halinde sırasıyla Mart, Temmuz ve yeniden Kasım denenecek. Bu sayede partinin 2023 hedefinin de gerçekleştirilmesi planlanıyor. Konuya dair ilk değerlendirme ise şu an tam olarak neyin sözcüsü olduğunu kendisi de bilmediğini samimiyetle ifade eden Sözcü Hüseyin Çelik’ten geldi. “Madem seçimler demokrasinin temeli, daha sık yapmamız gerek zaten. Bunu da bu ülkeye getiren biz olduk çok şükür” diyen Çelik, fazla seçimin kimseye bir zararı olmadığının altını çizdi. Vatandaşlara “Ya fena mı yılda 3 kere falan seçim grafiği izleyeceğiz, bence şimdiden çayları demlemeye başlayın” şeklinde seslenen Hüseyin Çelik, bir gün bir şekilde mutlaka AK Parti’nin yeterli oy oranını yakalamasının matematikteki limit teoremleri uyarınca kesin olduğunu belirtti. Erken seçim kararının AK Parti içinde diğer yansımalarıysa şöyle;  Ramsey’nin 2016-2017 koleksiyonunda çok güzel 4-5 kareli ceket var. Bence yeterli olacaktır. Hazırız diyebilirim... Şimdi bi saniye... Kasım'da 4 dönem olur, Mart 5, Temmuz 6.dönem... Naaptı 2 kere 3 dönem yaptı olmaz... Hmm iyi hesaplamak lazım bu işleri.  Yani her seferinde yeni bir beste istenecekse… Nereden girdim ben bu işe bilmiyorum ki...  Her seçim, erken seçimdir... Bazen kaçıp gitmektir aslolan, bazen de hükümeti sonuna dek bırakmamak... Amacımız tüm vatandaşlarımızı birer kere milletvekili yaparak emekli maaşı bağlatmak. Bu şekilde kişi başına 30.000 dolar milli gelir hedefini de yakalayacağız. Beyler ben CHP Genel Merkez’ine taşınıyorum o zaman? Her defasında git gel olmasın.  O bi tane "Kedim yavruladı yuva arıyorum" diyen arkadaş vardı, onu bi bana bulabilir miyiz?