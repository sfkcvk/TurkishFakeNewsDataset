Milli Eğitim Bakanlığı'ndan Proje Okullar'da Geri Adım Sinyali: ''Diğer liselerimiz kadar boktan eğitim vereceklerine söz versinler, dokunmayalım...'' Bir süredir tartışma konusu olan ve köklü eğitim kurumlarının içinin boşaltıldığı gerekçesiyle veliler ve öğrencilerin yoğun tepkisiyle karşılaşan "Proje Okullar" uygulamasında Milli Eğitim Bakanlığı'ndan geri adım sinyali geldi. Bakanlık'tan yapılan açıklamada, "İmam Hatip'lerimiz başta olmak üzere diğer devlet okullarımızın durumu ortada. Hal böyleyken bazı okullların iyi eğitim veriyor olması fırsat eşitliğine aykırı." denirken, yeterince boktan eğitim verip sınavlarda sürüneceklerine söz vermeleri halinde projeye konu olan okullarda uygulamanın rafa kaldırılabileceği ifade edildi. Kadıköy Anadolu Lisesi, Cağaloğlu Anadolu Lisesi, Kabataş Erkek Lisesi, İzmir Fen Lisesi gibi sınırlı sayıdaki başarılı devlet okulunu hedef alan "Proje Okullar" uygulamasıyla ilgili karmaşa sürerken, son olarak bazı okullara polisin TOMA'lar eşliğinde girmesiyle birlikte gerginlik de had safhaya çıkmıştı. Söz konusu okullarda uzun süredir görev yapan öğretmen ve idarecilerin başka okullara kaydırılmasını ve müfredatın içinin boşaltılmasını protesto eden veli ve öğrencilerin çağrılarına ise Milli Eğitim Bakanlığı'ndan sonunda beklenen yanıt geldi. Konuyla ilgili olarak bir basın toplantısı düzenleyen Proje Okullar'dan sorumlu Bakanlık Müsteşarı Haldun Deveciler, başarılı devlet lisesi gibi bir kavramın eğitimde fırsat eşitliği ilkesine aykırı olduğuna dikkat çekti. "Hali hazırda ortalama bir İmam Hatip Lisesi'nden mezun öğrencimizin fen bilimlerinde çözebildiği soru ortalaması 1 arkadaşlar. Hadi Anadolu İmam Hatip olursa onda 3'e çıkıyor. Devlet lisesi deyince aklımıza böyle bir tablo geliyorken bazı liselerimizin bu çizginin dışına çıkması en başta kamu vicdanında yaralar açmakta." diyen Deveciler, proje okullar uygulamasında hedefin, tüm devlet liselerini aynı boktan eğitim çizgisinde buluşturarak eğitimde fırsat eşitliğini tekrar sağlamak olduğunu dile getirdi. Bakanlık Müsteşarı Deveciler, "İyi eğitim isteyen parası neyse verir çocuğunu özel okula yollar. Benim var 2 tane mesela, çok şükür durumumuz da musait yolluyoruz. Yalnlış anlaşılmasın, kendim için söylemiyorum ama çocuğu bir şeyler öğrensin, sınavlarda 2 soru fazla çözebilsin diye senede 50-60 bin lira ödeyen vatandaşlarımız enayi mi? Onlara yazık değil mi?" sözleriyle açıklamalarına devam ederken, zaten Türkiye'nin de eğitimli insanlardan ziyade, her an bir şeyler için ölmeye hazır, üç kuruş paraya eşşek gibi çalışacak, düşük kalifiyeli ve mümkün mertebe boş kafalı yurttaşlara ihtiyacı olduğuna işaret etti. Her şeye rağmen proje okullar konusunda dayatmacı bir tutum izlemek istemediklerini de belirten Deveciler, okul yönetimleri, öğretmenler ve velilerle ortak bir zeminde buluşulması halinde uygulamadan geri dönülebileceğini de sözlerine ekledi. Bakanlık Müsteşarı, "Yeter ki bize bu okullarda kimseye doğru dürüst bir şey öğretmeyeceklerinin garantisini versinler. Yoksa biz de çok heveslisi değiliz okula TOMA sokmanın, yazık su yakmıyor o da neticede. Milli servet gidiyor" sözlerinin ardından, Milli Eğitim Bakanlığı'nın Proje Okullar uygulamasından geri dönmek için şartlarını da şöyle sıraladı: - Sınavların özellikle sayısal bölümlerinde hiçbir okulun ortalaması 3 netten fazla olmayacak. Ortalamayı yukarı çeken öğrenci ve öğretmenlar hakkında işlem yapılacak... - Her okulda kafası en az basan öğrencilerden oluşturulacak bir sınıfa cihat eğitimi verilerek gerektiğinde Bakanlığın emrine verilmek üzere hazır tutulacak... - Okullarda her hafta yapılan tırnak-saç-sakal kontrolüne IQ kontrolü de eklenecek. Fazla IQ'suyla okula gelenlere günde 6 saat a haber izlettirilmek suretiyle psikolojik destek sağlanacak... - Okullardan yerel ve uluslararası yarışmalara katılacak projelerde, "okunmuş fasülyenin fotosentez verimliliğindeki artış" gibi konuların dışına çıkılmayacak.