Enflasyonun %24'e Çıktığını Duyan Ülkücüler Bu Kez de Enflasyonu İndirmek İçin Türkiye İstatistik Kurumunu Bastı: "Delikanlıysan in lan aşağı!.." MHP Genel Başkanı Devlet Bahçeli'nin "Enflasyonu indirmek için daha ne bekliyorsunuz" şeklindeki twiti sonrası galeyana gelen ülkücüler, TÜİK'in Çankaya'daki binası önünde toplanıp, Yüksek Faizler, Enflasyon, Cari Açık ve İşsizlik Oranı aleyhine sloganlar atarken, binaya girmek isteyen bir grup vatansever ile güvenlik güçleri arasında kısa süreli bir arbede yaşandı. Çankaya'da yer alan TÜİK Genel Müdürlüğü Binası önünde toplanan öfkeli grup, ellerindeki 100 TL'lik banknotları sallayarak hep bir ağızdan önce "Avrupa Avrupa duy sesimizi, işte bu Türklerin para birimi" şeklinde tezahüratta bulunurken, olası bir taşkınlığa mahal vermemek için güvenlik güçleri binanın etrafına barikat kurdu. Uzun süre Enflasyon, Faiz Oranı ve Cari Açık aleyhine sloganlar atan bir ara da "Bir gece ansızın gelebiliriz" ve "Gücüme gidiyor böyle yaşamak" şarkılarını seslendiren gruba polis herhangi bir müdahalede bulunmazken, Ankara Emniyet Müdürünün "Hepimiz vatan evladıyız, biz de bu durumdan rahatsızız ama elimizden birşey gelmiyor. Sizlerden rica ediyorum. Bu şekilde bir sonuç alamazsınız. Enflasyonu bu şekilde indiremezsiniz. Dağılın." anonsu sonrası ülkücüler, "Eğer enflasyon biraz adamsa aşağı iner amirim. Biz buradayız. Bekliyoruz. Bir yere gitmiyoruz" şeklinde yanıt verdi. O sırada gürültüyü duyup TÜİK binasının balkonuna çıkan bir TÜİK memurunu karanlıkta enflasyon sanan ülkücüler, "Yavşağa bak. İn lan aşağı. Sen inmezsen biz seni indirmesini biliriz. Şerefsiz!" şeklinde tepki gösterdi. Memurun balkondan aşağı kafasını uzatıp, "Siz kimsiniz? Ne diye bağırıyorsunuz?" şeklindeki sorusunu meydan okuma olarak algılayan ülkücüler, "Asıl sen kimsin? Ordan konuşmak kolay. Erkeksen in aşağı" diyerek memuru dayak atmak için aşağıya davet ettiler. Balkondaki şahsın korkup daha üst katlara çıkmasıyla, çabalarının enflasyonu daha da tırmandırdığını düşünen ülkücüler, enflasyonu daha da yükseltmemek için İstiklal Marşı'nın okuyup olaysız şekilde dağıldılar.