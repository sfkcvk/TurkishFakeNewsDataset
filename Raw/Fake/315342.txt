2023 Hedefleri Zora Giren Hükumet, Hicri Takvime Geçmeye Hazırlanıyor… Artan işsizlik ve enflasyon, tutmayan yıl sonu hedefleri, büyüyen cari açık ve dış politikadaki gerginliklerle birlikte 2023 ekonomi hedefleri zora giren Türkiye, ardı ardına önlemler almaya devam ediyor. Bugün yapılan Ekonomi Koordinasyon Kurulu toplantısından radikal kararlar çıkarken, miladi takvimle 2023 ekonomik hedeflerine ulaşmanın şu durumda pek mümkün görünmediğini belirten Başbakan Binali Yıldırım, hicri takvime geçilerek bu sorunun geride bırakılacağını açıkladı.  Toplantının ardından bir basın toplantısı düzenleyen Başbakan Yıldırım, hükumet olarak 2023 hedeflerinden asla taviz vermeyi düşünmediklerini ancak elde olmayan kimi nedenlerle biraz daha ek süreye ihtiyaç duyulduğunu açıkladı. Kişi başına düşen milli gelirin 25.000 Dolar olması, işsizliğin %5'in altına düşürülmesi, en büyük 10 ekonomi arasına girilmesi gibi hedefler için miladi takvime göre önümüzde yaklaşık 6 yıllık bir süre olduğuna dikkat çeken Yıldırım, "Şimdi tabii hedef koyarken biraz da gerçekçi olmak lazım. 6 yılda bunlar biraz zor gibi. Hatta az evvel içeride arkadşarla da konuştuk, 6 yılda şimdiki seviyemizi koruyabilirsek o bile bir başarı sayılacak aslına bakarsanız." sözleriyle gelinen durumu aktardı. Bu karamsar tabloya rağmen hükumet olarak kesinlikle 2023 hedeflerinden vazgeçmek gibi bir düşünce içinde olmadıklarının da altını çizen Başbakan Yıldırım, "Biz mazaret değil çözüm üreten bir ekibiz. O çözüm de an itibariyle 1438 yılını yaşayan hicri takvimden geçiyor." derken takvim değişikliğiyle birlikte Türkiye'nin 585 yıllık bir süre daha kazanacağını vurguladı. Yıldırım, kazanılacak bu sürenin en azından kimi hedeflerin gerçekleşirilmesi için yeterli olacağı konusunda kabine içinde iyimser bir hava olduğunu da sözlerine eklerken, toplantıda alınan diğer kararları ise şöyle aktardı: