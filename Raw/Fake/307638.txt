Suriyelileri TC Vatandaşı Yaparak Ülkedeki Mülteci Sayısını Sıfıra İndirecek Müthiş Projenin Ayrıntıları Netleşiyor... Sayısı 3 milyonu aşan Suriyeli mültecilerle ilgili harekete geçen AK Parti, dahiyane denebilecek bir fikirle sorunu kökten çözmeye hazırlanıyor. Suriyeliler'e TC vatandaşlığı vermek suretiyle Suriyeli Mülteci kavramını tamamen ortadan kaldırmayı hedefleyen dev proje kamuyounda şimdiden büyük heyecan yarattı...  sloganıyla duyurulan dev projenin detayları üzerinde çalışmaların sürdüğü bildirilirken, gazetecilerin sorularını yanıtlayan Başbakan Binali Yıldırım, konuyla ilgili olarak şunları kaydetti: "Mülteci sorunu bildiğiniz gibi sadece bizim değil tüm dünyanın başında büyük bir dert. Bizim bu konuda yaptığımız çalışmalar ortada. Bununla ilgili çok da güzel bir fıkra var aslında ama şimdi unuttum... Neyse... Diyeceğim o ki biz konuyu en baştan ele alıp mülteci kavramını masaya yatırdık arkadaşlar. Bir çok vatandaşımız Suriyeli Mültecilerden şikayet ediyor, farkındayız. Peki nedir bu mülteci? Sözlüğe bakıyoruz, 'Başka bir ülkenin vatandaşı olup da çeşitli nedenlerden yabancı bir ülkeye sığınan insanlar' yazıyor. İşte bu tanım çerçevesinde bu insanların bize sığınmaları konusunda bir şey yapamıyorsak o zaman başka ülke vatandaşı olma kısmını değiştirelim diye düşündük. Buna Amerikalılar out of box thinking diyorlar. Yani mevcut kalıpların dışına çıkma şeklinde. Neticede kendi vatandaşımızın bizim ülkemize sığınması gibi bir durum söz konusu olamayacağına göre bu şekilde mülteci sorununu da kökünden çözmüş olacağız inşallah. Hatta bakın şimdi aklıma geldi; bir Fransız, bir İngiliz bir Alman bi de bizim Temel bir gün uçakta giderken Alman çıkarıyor pasaportunu diyor ki... Şey diyor... Amaan neyse üşendim şimdi ama baya komikti bu da ehehe..."  Başbakan Yıldırım'ın ilk ayrıntılarını paylaştığı projenin yakında kamuoyuna duyurulması planlanırken, vatandaşları projeye ikna etmek için hazırlanan söylemlerden bir kısmı ise şimdiden basına sızmış durumda. Yakında Billborad'lar ve basın yoluyla halka duyurulacak "Mülteci yoksa mülteci sorunu da yoktur" projesi PR çalışmasından şimdilik basına sızan kimi söylemler şöyle: - İşsiz vatandaşlarımız için üniversite mezunu olanların oranı çok fazla. Bu bize yakışmıyor. Suriyelileri de vatandaş yapıp işsiz sayısını artırarak bu oranı otomatik olarak düşüreceğiz. Sanmıyoruz ki onların içinde çok fazla üniversite mezunu olsun... - 3. Köprü'nün maliyeti 1 milyon Suriyeli vatandaş tarafından yapılabilmiş olsaydı 5'te 2 nispetinde düşecekti. Hatta 2 milyon Suriyeli'yi art arda dizme suretiyle tamamen bedava köprü yapmak dahi mümkün... 
 
- Suriyelilerin vatandaş yapılması sayesinde özellikle Güneydoğu'da evli kadınlarımızın yaşadığı "Ya kocam yabancı bir kadına giderse" korkusu da sıfırlanacak. Gidilen kadın da artık Türkiye Cumhuriyeti vatandaşı olduğundan sorun otomatikman ortadan kalkacak. - Atletizmde yarışmak üzere sürekli olarak Afrika'dan vatandaş ithal edilmesinin önüne geçilecek. Neticede kaç tane kasabayı, sınırı koşarak geçmiş insanlar var aralarında. İlla bir iki tane rekortmen çıkacaktır... 
 
- Nüfusumuzu artırmamız lazım. 3 milyon kişi oradan direkt hazır gelse herkesin 3 çocuk yapmasına gerek kalmaz. O işten de yırtarsınız hem... - Türkiye'de bir azınlık grubuna daha ihtiyaç olduğu kesin. Türk-Kürt muhabbetleri herkesi baymadı mı? Nereye varıldı? Neden Suriyeli üzerinden devam etmiyoruz? - Orman Bakanı'mızın da dediği gibi Türkiye bugün büyüdüyse Suriyelilerin hayır duasıyladır. Zira biliyorsunuz bizim pek bi şey ürettiğimiz yok. Bir de vatandaş yapsak alacağımız hayır duasını düşünün. Mars'a koloni bile kurarız inşallah... - Euro 2016 Ramazan'a denk gelmesine rağmen gruplarda alınan sonuçlar ortada... Bunlar müslüman insanlar... Bir 3 milyon dua daha bizi çeyrek finale taşır mıydı taşımaz mıydı? Hatta hasbel kader 2-3 tanesi de futbolcu çıksa. Bunu da bir düşünelim...