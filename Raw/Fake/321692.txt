Hollanda Dışişleri Bakanlığı: ''Bu arada sizin bi yaptırım işi vardı noldu o?'' Referandum öncesi yaşanan miting gerginliği nedeniyle Türkiye'nin sert tepkisine maruz kalan Hollanda, uygulanacağı söylenen yaptırımlarla ilgili bilgi almak için harekete geçti.  Konuyla ilgili olarak bugün bir basın toplantısı düzenleyen Hollanda Dışişleri Bakanı Bert Koenders, referandum öncesi Türkiye'den gelen sert açıklamaların ve yaptırım sözlerinin ardından halen tedirginlik yaşadıklarını belirterek "Onca kriz, hengame şuradan 5 oy fazla çıkarmak için yapılmamıştır heralde diye tahmin ediyorum. Biz mesela burada çifte vatandaşlığı bitirmeyi falan gündeme aldık. Heralde Türk tarafı da bunun arkasını getirecektir. " ifadelerine yer verdi. Referandumun sona ermesiyle birlikte Türkiye'nin yaptırım konusuna geri döneceğini tahmin ettiklerini ancak henüz bu doğrultuda bir işaret görmediklerini de sözlerine ekleyen Hollanda Dışişleri Bakanı, açıklamalarına şöyle devam etti: "Lan acaba bi yerde yaptırım oldu da biz mi kaçırıyoruz diye inanın tek tek ben Türkiye'de faaliyet gösteren şirketlerimizi bankalarımızı falan aradım bakan halimle. İlk gün bir kaç kişi bankanın önünde portakal soyup yedi ama sonra bir sıkıntı çıkmadı dediler. Son anda aklıma geldi bi de Sneijder'i arayım dedim. Yalnızca onun geçen maç başı parası yatmamış ama rutin bir meseleymiş, krizle falan ilgisi yok dedi. Onca esip gürlemeden sonra bu meselenin portakal bıçaklayan bir kaç gerizekalıyla kalması bana mantıklı gelmiyor. Kesin bi pislik var bu işte..." Koenders, Türkiye tarafından uygulanacak ekonomik yaptırım ihtimaline karşı vatandaşlarını yiyecek ve kömür stoğu yapmaları ve gereksiz harcamalardan kaçınmaları konusunda önceden uyardıklarını da sözlerine eklerken "Eğer öyle bir durum varsa 2017 bütçemizi de ona göre revize edicez. Merkez bankamız haber bekli... Ahahaha ay yeter devam edemiycem ben. Kusura bakmayın çocuklar" diyerek basın toplantısına son verdi..