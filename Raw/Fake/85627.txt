Son 1 Yılda 4 Kez Halk Devriminin Yapıldığı Eritre'de Halk, Uluslararası Basının Devrimlere Olan İlgisizliğinden Şikayetçi Son 1 yılda 4 kez devrim yapılan Doğu Afrika ülkesi Eritre'de halk, gerçekleştirdikleri devrimlere ilgisiz kalan uluslararası medyadan şikayetçi. 1993 yılında Etiyopya'dan ayrılan ve son 1 yıl içinde 1 kez monarşiyi, 1 kez Milis destekli dikta rejimini, 1 kez de cumhuriyet rejimini deneyen Eritreliler, Tunus, Mısır, Libya, Yemen, Bahreyn gibi ülkelerde gerçekleşen halk devrimlerinin ardından yine galeyana gelerek görev başındaki hükümeti devirdiler. Eritre'de bundan sonraki rejimin ne olacağı halen belirsizliğini korurken, muhalif lider Nicolas Musonye ise ülkelerinde olup bitenle ilgilenmeleri için dış basına çağrıda bulundu.