Yedi Kişilik Erkek Grubu, Kızdan Gelen Emojili Whatsapp Mesajını Çözmeye Çalışıyor: '3 şeytan, dansçı kadın, tavşan, maymun, Türk bayrağı???' Gülen suratla başlayıp sırıtan boka kadar varan ve günlük hayatın bir parçası haline gelen emojiler, bir erkek grubunu daha bunalıma soktu. Hoşlandığı kızla whatsapp üzerinden mesajlaşırken bir anda ‘3 şeytan-dansçı kadın-tavşan-maymun-Türk bayrağı’yla karşılaşan Mert Güntaç, yardıma çağırdığı 6 arkadaşıyla beraber mesajda ne anlatılmak istendiğini çözmek için yoğun çaba sarfediyor... Mert’in buluşma teklifine gelen “3 şeytan-dansçı kadın-tavşan-maymun-türk bayrağı” cevabının yankıları, arkadaş grubunda hala devam ediyor. Mert, hoşlanıyor olmasının verdiği etkiyle kızın buluşma teklifine kesin olarak evet yanıtını verdiğini iddia ederken, grubun diğer üyeleri ise duruma şüphe ile yaklaşıyor.  Arkadaşları, Emojileri "Şeytan iyi abi, orda bişey var. Kesin öpüşülecek, kötü kız olunacak. onu anlatıyor... Dansçı da işte sevişmeye işaret… Yılan gibiyim diyor bence…  Çünkü ardından tavşan var yani… Tavşan gibi sevişiriz diyor…” şeklinde yorumlarken; en sondaki Türk bayrağı ise grubu ikiye böldü. 3 kişilik ekip, kızın buluşmayı Türkiye sınırlarında bir yerde olması gerektiğini söylediğini düşünürken; 3 kişilik diğer ekip ise kızın ulusalcı çıktığını, en iyisi hiç öyle uğraşmadan bir an evvel paçayı kurtarıp yeni ilişkilere yelken açılması gerektiğinde ısrarcı… Buket’in cevabında yan yana maymun ve tavşan kullanması da grubu bir nebze tedirgin etmiş durumda.  “Sincapla-maymun aynı familyadan mı abi? Yoksa kardeş sayılırız mı diyor? Ne diyor orada” diye ortaya atılan fikir Mert’i “Bu da olmadı” paniğine sürüklese de, Google’da yapılan araştırmalar umutları yeniden yeşerten gerçeği ortaya çıkardı. Tavşan’ın Leporidae türünü oluşturan bir tür memeli,  maymunun da primatlar  takımından başka bir memeli çıkması üzerine bu fikirden vazgeçen grup; kripto çözme çalışmalarında sona yaklaşırken; tam da bu sırada gelen başka bir emojili mesaj  ile sarsıldı. ”Pazulu kol-çakan el-yumruk-yumruk-bira-utanan maymun-bira-topuklu ayakkabı”dan oluşan mesaj, grup tarafından buluşmanın olabileceği ihtimalini kuvvetlendiren bir mesaj olarak yorumlandı. Büyük sırrı çözmek için de en az 9 saat kafa patlatacak 7 kişilik ekip, haber yayına hazırlandığı sırada en sondaki topuklu ayakkabı emojisinin ne anlama geldiğini düşünüyordu: “Abi buluşalım ama iyi yere götür diyor. Topukluyla da gidilen, lüks yer istiyor bak sen hazırla paraları şimdiden…”