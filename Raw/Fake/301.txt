Genç Bilişimciler'den Anlamlı Pankart: "Hangi Notebook İyidir Bilmiyoruz!" Bilişim sektörü çalışanlarının uzun zamandır çeşitli platformlarda dile getirdikleri "n'olur her notebook almak isteyen gelip bize sormasın artık!" şeklindeki şikayetler, dün sabah Genç Bilişimciler Derneği Kadıköy Şubesi binasına asılan pankartla farklı bir boyut kazandı.
 
Şube önünden geçenlerin ilk başta anlam veremedikleri "Hangi Notebook İyidir Bilmiyoruz!" yazılı pankartın sırrı, Şube Başkanı Ersin Özbükey'in yaptığı basın açıklamasının ardından çözüldü. Özbükey, dernek binasında yaptığı açıklamada; "Şimdi belki koca bir şube başkanının böylesi bir konu ile sizin karşınıza gelmesini yadırgayabilirsiniz ancak üyelerimizden gelen şikayetler artık görmezden gelinemeyecek raddeye geldi" diyerek ekledi: 
 
Toplantının ardından basın mensuplarının sorularını yanıtlayan Özbükey, bir muhabirin "yaa peki bu toshiba'lar çabuk ısınıyor diyolar doğru mu?" sorusu üzerine elindeki optic mouse'u muhabire doğru fırlatarak dernek binasını terketti.