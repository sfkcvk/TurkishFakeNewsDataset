ODTÜ'de 2.Dönem Ders Programı Belli Oldu: ‘‘Pazartesi Yemekhanede Zorla Domuz Yedirme, Salı GrupSeks101, Çarşamba Evrim Teorisi…’’ Türkiye’nin İslamiyet karşıtlığında önde gelen üniversitesi ODTÜ’de, Bahar Yarıyılı ders programları açıklandı. Rektörlükten yapılan bilgilendirmeye göre ODTÜ'lüler bu sömestrede kah domuz yiyerek kah okulca seks yaparak coşacak. Çarşambaları ise Evrim Teorisi özel günü... Ortadoğu Teknik Üniversitesi, son dönemde gittikçe artan din karşıtlığını bahar dönemi ders programına da yansıtarak perçinledi. Üniversitenin Ders Programları ve Kampus İşleri Daire Başkanı Umut Gököz, bugün yaptığı açıklamada sevinçliydi. “Akademisyeninden öğrencisine bu dönem iddia ediyorum Müslüman karşıtlığına doyacağız. ODTÜ’ye yakışır çok güzel şeyler hazırladık” diyen Gököz, programın şimdiden herkese hayırlı olmasını diledi. Programı oluştururken yemekhanedeki aşçıdan da, fizik profesöründen de görüş almaya özen gösterdiklerini kaydeden Daire Başkanı, bu sayede okulun her biriminde İslam inancında olanları hoş sürprizlerin bekleyeceğini dile getirdi. İkinci yarıyılda programın son derece disiplinli bir biçimde uygulanacağının ve bu konuda taviz verilmeyeceğinin altını çizen Umut Gököz, tüm bu çalışmaların meyvesinin ise Mayıs ayındaki Bahar Şenlikleri’nde alınacağını vurguladı. Deneyimli eğitimci, “Yani benim tahminim o esnaya kadar bu okulda 1 tane ile Müslüman kalmamış olur. Nihayet bi rahata ereriz. Ahaha onlar bi gitsin de stadyumda çıplak koşar üstümüze başımıza şarap dökeriz. Eğitim yuvası değil günah yuvası olacak burası günah!” sözleriyle kendisinin bile sabırsızlandığını ortaya koydu. Konuşmasının sonunda titizlikle hazırlanan ders ve uygulama programını kamuoyu ile paylaşan Umut Gököz, ateist, komünist, anarşist ve terörist öğrencilerden 4.00 ortalama beklediğini de ekledi. İşte, ODTÜ’nün 2015-2016 2.Eğitim Öğretim Dönemi Programı;  Her Pazartesi geleneksel olarak yemekhanede çıkan kurufasulyenin yerini artık domuz eti alıyor. Etten yemek tüm öğrenciler için zorunlu. Tamamını çiğneyip yutmayanların kümülatif GPA’lerinden 4 puan düşülecek. En yüksek kümülatifin 4 olabildiği okulda bu direkt uzatma anlamına geliyor.  Okulda ilk kez bu sene açılan GrupSeks101 dersi yine tüm öğrencileri için zorunlu. Sabah 08:40’da fizik çimlerinde toplanılacak ve coşkuyla sevişilecek. 08:40’a uyanamayanlar için 12:40’da recitation var fakat profesörler girmiyor, asistanla sevişirim diyenler için ideal.  Bundan böyle her Çarşamba, Evrim Teorisi Günü olarak ilan edildi. Yaradılışa inanmakta ısrar edenler Çarşamba günü MM Binasının tepesine ayaklarından asılacak. Namaz vakitlerinde mescitlere maymun salınacak.  Rektörlüğe ait sulama araçlarıyla okul girişinden itibaren herkesin üzerine alkol püskürtülecek. Lavabo ve duşlardan saf alkol akıtılacak. Özel güvenliklerin yapacakları trafik uygulamasında 120 promil altında çıkacak öğrenciler disipline sevk edilecek. Her Cuma namazı öncesinde Odtü’deki mescitlere saldırılacak. Namaz kılmaya çalışanlar darp edilecek. Saldırılar, ezandan bir süre önce yapılacak genel anonslarla başlayacak. Dersler yarıda kalacak, dükkanlar kapatılacak ve tüm inançsızlar huşu içinde dövme eylemini eda etmek üzere mescitlere akacak. Umut Gököz, son olarak bugüne dek bilimsel bir eğitim için oluşturulan ders programlarına ve çalışmalara rağmen, dışarıdan hatırı sayılır bir kitlenin kendilerini böyle bir işleyişin içinde düşünmesinden dert yanarken, 'Valla madem öyle, artık hodri meydan. Hiç değilse bari yok yere adamları yalancı çıkarmayalım, namımız yürüsün' dedi ve neşe içinde Allah'a şirk koşarak sözlerini noktaladı.