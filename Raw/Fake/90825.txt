Kısa Sürede Adını Bütün Dünyaya Duyuran Libya, 2011'i Turizm Yılı İlan Etti Bir süredir dünya gündemini meşgul eden Libya'nın Turizm Bakanı Şerif Beşeri, bu sabah düzenlediği sürpriz basın toplantısıyla 2011'i "Turizm Yılı" ilan ettiklerini açıkladı. "Reklamın iyisi kötüsü olmaz" sloganıyla yola çıkarak turizmde atağa kalkmak için en uygun zamanın şimdi olduğuna karar verdiklerini belirten Beşeri, "El değmemiş kumsalları ve safariye uygun geniş çöllerinin yanı sıra, özellikle son dönemin yükselen trendi adrenalin turizmi için de en doğru adres olduğumuzu düşünüyoruz" diyerek, macera arayan herkesi bu yaz Libya'ya davet etti.