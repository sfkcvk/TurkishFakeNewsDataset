Türkiye Bir Cuma Akşamı Daha Tek Ses Tek Nefes: ''Ya aç karnına içtim ondan yoksa hiç bööğğğgh...'' Mesai saatlerinin tamamlanması ile birlikte yoğun bir haftayı daha geride bırakan Türkiye'de şimdiden hafta sonunun heyecanı yaşanıyor. Yüzbinlerce çalışanın çok büyük ihtimalle pazar gününü pert vaziyette geçirmesine neden olacak aktivitelere sayılı saatler kalırken, yaşanan trajediye dikkat çekmek isteyen Yeşilay Derneği de muhtemelen 2. kadehin sonunu göremeden klozete doğru koşturacak isimlerin listesini kamuoyu ile paylaştı. Yeşilay Derneği'nin Bostancı'daki ofisinde basın mensuplarını ağırlayan Başkan Muzaffer Gördel, son bir yılda gece kulüpleri, barlar, düğün/nişan/doğum günü gibi organizasyonlar ve evlerden gelen özel bilgilerle kapsamlı bir çalışmaya imza attıklarını ifade etti. "Ağızlarıyla içmeyi öğrenmedikleri sürece de her hafta yeni isimler ekleyerek listeyi güncelleyeceğiz. Herkese ibret olsun" diyen Gördel, daha sonra saat daha akşam 9 bilemedin 10 olmadan kafası öne düşecek, dili pelteleşecek ve muhtemelen gecenin geri kalan kısmını kafası klozete yakına bir şekilde geçirecek isimlerin listesini açıkladı. İşte o listede öne çıkan isimler;