iPhone 7'nin Gelişiyle Ucuzlayan iPhone 6 İçin Geceden Kuyruğa Giren Fakirler, Görüntü Almaya Çalışan Gazetecilere Saldırdı... iPhone 7'nin nihayet Türkiye'de satışa çıkmasıyla birlikte bir önceki modele de ilgi büyük olurken, ucuza iPhone 6 alabilmek için geceden kuyruğa giren vatandaşlar, görüntü almaya çalışan gazetecilere saldırdı... Ucuzlayan iPhone 6 modelinden alabilmek için geceden Zorlu Center önünde kuyruğa giren grup, kendilerini görüntüleyen gazetecilere saldırdı. Vahim olayın bizzat içerisinde yer alan CNN Türk muhabiri Erdem Yenice yaşananları şöyle aktardı: “Valla biz normalde iPhone 7 alacakları çekmeye gelmiştik. Sonra bir baktık dükkana doğru bir kuyruk daha var. Nedir diye biraz araştırınca çok özür dilerim bu Allah’ın fakirleri ‘Çekmesenize’ diyerek üzerimize yürüdü. Kameramı elimden almaya çalıştılar. Büyük bir arbede yaşandı. Hayır ucuza eski iPhone almaya çalışırken iyi, bunu haber yapınca mı kötü? Çulsuz bunlar ya. Hem çulsuz hem riyakar.. Paranız yoksa almayın mk!” NTV adına Zorlu Center’da bulunan Ezgi Bulutan da görgü tanıkları arasındaydı. Bulutan, kuyruktan kendisine fırlatılan iPhone 4S şarj cihazı nedeniyle kaşının açıldığını belirtirken, “Ya düşünebiliyor musunuz maalesef bu kalitede insanlar. Ata ata 4S’in şarjını atıyor. Umarım bir daha bu ülkede bu kadar çağdışı, bu kadar yabani şeyler yaşanmaz” dedi. Derhal karakola giderek şikayetçi olduğunu da ekleyen yaralı muhabir, vatandaşları yeni iPhone 6 sahibi olacaklara karşı uyarmayı da ihmal etmedi: “Hem saldırganlar hem de kokuyorlar. Gördüğünüz yerde uzaklaşın...” Gazetecilerle yaşananları ‘ufak bir tatsızlık’ olarak adlandıran karşı tarafsa savunmasını ‘özel hayatın gizliliği’ üzerinden yaptı. İsmini vermek istemeyen çiçeği burnunda bir iPhone 6 sahibi, geceyi “Ya zaten gizli saklı geldik biz buraya. Üç kuruş daha uyguna alalım diye. Kuyrukta bile birbirimizin yüzüne bakmadık. Telefonu alıp olaysız dağılacaktık. Ama yok illa çekim yapıcaz denilince sinirler gerildi tabi” sözleriyle özetledi. iPhone 6’ya geç de olsa kavuşabildiği için şanslı ve gururlu hissettiğini de ekleyen genç, “Bakalım inşallah seneye de iPhone7 için kuyruğa girmek nasip olur. Kimse kusura bakmasın aynı bu yıl olduğu gibi gazeteci mazeteci dinlemez yıkar geçeriz” demesinin ardından telefonununa sarılarak uzaklaştı.