Ezhel'in Şarkı Sözleri Nedeniyle Tutuklanmasını Doğru Bulan Geri Zekalı, AKP'nin Yasak ve Sansürlerle Türkiye'yi 3. Dünya Ülkesi Yapmasından Şikayetçi... Ezhel adıyla tanınan rapçi Sercan İpekçioğlu bu akşam çıkarıldığı mahkemede bazı şarkılarında uyuşturucu kullanımını özendirdiği gerekçesiyle tutuklanırken, konuyla ilgili olarak ekşi sözlük hesabından bir açıklama yapan geri zekalı(28), kararı olumlu bir gelişme olarak yorumladı.  Bugüne kadar çeşitli vesilelerle AK Parti'nin hem medya hem de sosyal medyada uyguladığı ağır sansür uygulamalarını sert bir dille eleştiren ve RTÜK'ün içki adlarını bile sansürlemesini ''Suudi Arabistan'a çevirdiler ülkeyi mk'' sözleriyle yorumlayan geri zekalı, akşam saatlerinde Ekşi Sözlük hesabından yaptığı açıklamada ''Açık açık esrardan seksten falan bahsediyordu. İyi oldu. Gençleri özendiriyordu'' ifadelerine yer verirken Ezhel'i bugüne dek hiç dinlemediğini de gururla sözlerine ekledi.  Türkiye'nin demokrasi ve fikir özgürlüğü alanlarında bir çok Afrika ülkesinin bile gerisinde kalmasına dair en az 2 düzine entry'si bulunan geri zekalı, son olarak geçtiğimiz aylarda RTÜK'ün internet'teki videoları da denetlemesine izin veren düzenlemeye karşı yazdığı ''Yakında instagram story'lerimize de el atar bunlar dedirten rezalettir'' entry'siyle de tepkisini göstermekten geri durmamıştı.  O entry'nin ardından tartıştığı AKP'li bir ekşi sözlük yazarına ''Sizin gibi biatçı köpekler yüzünden ülke Afganistan'a döndü. Her bok yasak her şeye sansür'' sözleriyle ağır bir şekilde yüklenen geri zekalı, bugün Ezhel başlığı altında söz konusu ''biatçı köpek''le birlikte kendilerini yasakçı olmakla suçlayanlara karşı omuz omuza destansı bir mücadeleye girişti. İnternete her yaştan insanın girdiğine ve Ezhel videolarının çoluk çocuk tarafından da izlendiğine dikkat çeken mal, ''Abi ne olursa olsun burası Amerika değil insanımız eğitimsiz. Sen öyle açık açık seks ot falan dersen böyle kan alırlar işte'' yazdıktan sonra tutuklama kararının yeterli olmadığını, Youtube'daki videoların da kaldırılması gerektiğini savundu.  Laf Youtube'dan açılmışken sözlükteki tartışmadan sıkıldığını fark eden 28 yaşındaki denyo, haber yayına hazırlandığı sırada biraz Snoop Dogg videosu izleyip stres atmak üzere yeni bir sekme açarak geceye devam etti..