SWAP'in Ardından Geç Likidite Penceresi'nin Ne Demek Olduğunu da Öğrenen Murat Aydınlar(28), İşsiz Kalacağı Tarihi Yüksek İsabet Oranıyla Hesaplayabilecek Bilgi Birikimine Ulaştı.. Dövizde yaşanan sert yükselişle birlikte ilgisini tamamen makro ekonomi ve finans konularına kaydıran kimya mühendisi Murat Aydınlar(28), çalıştığı firmanın ne zaman batıp kendisinin de işsiz kalacağını hesaplama çalışmalarında önemli aşamalar kaydetti. 2 haftadır sabah gözünü ilk açtığı andan gece yarısına kadar dövizdeki dalgalanmaları takip eden, krizle ilgili çıkan her yazıyı okuyan ve neredeyse tüm ülkelerin borsa açılış ve kapanış saatlerini ezberleyen Aydınlar, staglasyon, resesyon, zorunlu karşılıklar, reeskont kredisi, disponibilite'nin ardından son olarak bugün anlamlarını öğrendiği döviz depo, SWAP ve Geç Likidite Penceresi gibi terimlerle kesin sonuca oldukça yaklaşmış durumda. Merkez Bankası'nın sabah saatlerinde açıkladığı tedbirleri anlamak için 4 saat kadar uğraştığını belirten Aydınlar, ''Açıkcası oldukça zor bir metindi. Özellikle Rezerv Opsiyonu Mekanizması kavramı beni çok zorladı ama neyse ki şirkette pek bir iş olmadığı için uzun uzun araştırma yapma fırsatı buldum'' derken, açıklanan tedbirlerin piyasaya geçici de olsa bir güven aşıladığını ancak etkili bir faiz artırımı gelmediği sürece işten atılma tarihini en az fazla 2 gün kadar geciktirebileceğini de sözlerine ekledi. Başta 720 Dolarlık birikmini korumak için ekonomi haberlerini takip etmeye başladığını, ancak geçtiğimiz hafta başından itibaren şirketin ithal hammadde tedariğinde yaşadığı sıkıntılar sonucu üretim faaliyetlerine ara vermesiyle birlikte ilgisinin ''Şirket batar mı? Batarsa ne zaman batar?'' soruları üzerine yoğunlaştığını belirten genç kimya mühendisi, şöyle devam etti: ''İlk zamanlar ben de herkes gibi mal mal USD/TL grafiğine bakıp druruyordum. Sınırlı bilgimle haberleri takip etmekte zorlanıyordum. Staglasyonu, Moratoryumu falan Türkiye'yi bekleyen senaryolarla ilgili haberleri okurken öğrendim. Bizim şirketin kesin olarak topu atacağını fark etmem de o ara oldu. Bir gece yarısı borsa kapalıyken dolar fırlayınca 'noluyor, ülkeye operasyon mu yapılıyor' falan derken asya piyasaları ve japon ev kadınları gerçeğiyle tanıştım. O zamana kadar kendilerini bir tek çeşitli sitelerdeki Asian kategorisinden tanıyordum. Meğer baya bizim piyasada işlem de yapıyorlarmış. Oradan diğer ülkelerin borsalarına, merkez bankalarının likiditelerine falan derken global finans hareketleri konusunda hatırı sayılır bir bilgim oldu. Bir kaç gün sonra Bizim Merkez Bankası'nın ilk müdahalesi gelince işler daha da karıştı. Depo piyasası, vadeli repo ihaleleri falan derken zaman zaman pes edip 'Amaan hepsi dış mihrak oyunu işte mk' noktasına gelsem de işin peşini bırakmadım. Çalıştım, azmettim ve hepsini öğrendim. Çalışınca yapıyor insan...'' Aydınlar, edindiği bilgi birikimiyle geçtiğimiz hafta en erken Eylül başı, en geç Kasım ortası gibi geniş bir aralıkta öngördüğü işsiz kalma tarihini iyice daraltarak Ekim'in 2. ya da 3. haftasına kadar indirgemeyi başardığını ifade ederken, ''İşin iyi yanı eğer tahminlerim doğruysa benim 720 dolar da o zamana kadar beni kafadan 3 ay kadar idare edecek bir değere ulaşıyor. Tazminatı da alabilirsem en az bi 6 ay rahatım. Sonrası Allah kerim'' sözleriyle geleceğe dönük iyimser mesajlar verdi.