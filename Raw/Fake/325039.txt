Hindistan Dışişleri Bakanlığı, ''Dünya Güzellerim'' Programı İçin Büyükelçi Şakir Torunlar'dan Açıklama İstedi: ''Bunlar ne olm?!'' Bülent Ersoy, Safiye Soyman ve Banu Alkan'ın Burcu Esmersoy sunuculuğunda Hindistan'ı dolaştığı 'Dünya Güzellerim' adlı program, Hindistan ve Türkiye arasında diplomatik krize neden oldu. Türkiye'nin Yeni Delhi Büyükelçisi Şakir Özkan Torunlar, programla ilgili açıklama yapması için bugün Hindistan Dışişleri Bakanlığı'na çağırılırken, iki ülke yetkilileri görüşme sonrası basının sorularını yanıtladılar.  Yaklaşık 1 saat süren görüşmenin ardından ilk açıklama Hindistan Dışişleri Bakan Yardımcısı Shashi Tharor'dan geldi. Vatandaşlardan gelen şikayetlerin ardından programı mercek altına aldıklarını ve 2 gün boyunca izlemelerine rağmen en ufak bir şey anlamadıklarını belirten Tharor, şunları kaydetti: "Özellikle sarışın bir tane var içlerinde, onunla ilgili çok sayıda erkek vatandaşımızdan taciz şikayeti aldık. Görüntüleri izlediğimizde akli dengesi yerinde değil gibi geldi ama emin de olamıyoruz. Bize gelen şikayetleri 'He he deyip geçin, neticede misafirdir çok şeyapmayın' diye geçiştirdik şimdilik. Diğerlerinin maksadını hiç çözemedik zaten. Garip kostümleri olan diğer bir tanesi tehlikeli bir şekilde saldırgan görünüyor. Etrafındaki her şeyi her an yiyecek gibi bir hali var. Hayvanları da ürküttü zaten. Neyse gözümüz üzerlerinde, en ufak bir olayda sınırdışı etmek dahil her türlü önlemi almaya hazırız..." Büyüklçi'yi bu ekibin kim olduğunu ve Hindistan'da tam olarak ne maksatla bulunduğunu açıklaması için çağırdıklarını belirten Tharor, son olarak "Yani dili bilmediğimiz için kimsenin de günahını almak istemiyoruz ama Hindistan'ımızla dalga geçmek gibi bir durum varsa orada tepkimizi çekinmeden koyarız. Kadim milletiz, 1 milyarlık ülkeyiz, nükleer gücüz lan biz! Gidin başka yerde eğlenin..." sözleriyle açıklamalarına son verdi. Hint diplomatın sert açıklamalarının ardından söz alan Büyükelçi Şakir Özkan Torunlar ise rahat görünüyordu. Programı kendisinin de Hint Dışişleri'nden gelen davetin ardından izlemeye başladığını berliten Torunlar, şöyle devam etti: "Neymiş bunların derdi anlamak için 5 dakka bi bakiym dedim, 3 bölümü bitirdim dün gece. Açık konuşmak gerekirse maksatlarını ben de henüz çözebilmiş değilim ama komik ya. Faik'in Hintli berberle muhabbeti çok iyiydi ehehe... Neyse diplomatik kanalları açık tutarak krizi daha büyümeden çözme yolunda gayret sarf edeceğiz. Hepsini geçtim, Bülent Ersoy'la karşı karşıya gelmeyi gerçekten istemezler. Bunu Hint tarafına da izah etmeye çalışacağım..."