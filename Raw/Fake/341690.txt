Mahir Ünal, Anketlerdeki Son Durumu Açıkladı: ''%96-98 Bandındayız...'' Ak Parti sözcüsü Mahir Ünal sabah saatlerinde yaptığı açıklamada erken seçimle ilgili yorumlarda bulundu. Seçime yönelik yaptırdıkları kamuoyu araştırmaları hakkında bilgiler veren Mahir Ünal, "Yapılan saha çalışmalarında AK Parti oy oranının %96-98 bandında olduğu açıkça görülmekte.Tabi ki %2'lik bir hata payıyla beraber.Tamamen objektif bir çalışma stratejisiyle yürütülen bir araştırma olmuştur.Umarım ki bu oran daha da yükselecektir." ifadelerine yer verdi. Açıklama sonrası gazetecilerin sorularını cevaplayan Ünal, Cumhurbaşkanı seçimi ile ilgili bir değerlendirmesi olup olmadığıyla ilgili soruya şöyle yanıt verdi:   "Tabi ki anket çalışmalarımız çok yönlü. Cumhurbaşkanlığı seçiminde adayımız Recep Tayyip Erdoğan'ın oy oranının %106-108 arasında değiştiği görülmekte. Bunun nasıl mümkün olduğunu bilmiyoruz. Allah-u Teala'nın bir mucizesi olarak değerlendiriyoruz. Seçim günü de benzer sonuçlar çıkabilir, kimse şaşırmasın. Hak yolunda böyle şeylerle karşılaşmak gayet doğaldır."  Anket sonuçları doğrultusunda %50+1 seçim kuralının yeterli ve demokratik olmadığının açığa çıktığını savunan Ünal, "Yeni dönemde inşallah güzel plan ve projelerimiz var. Bunların başında şüphesiz %100+1 seçim kuralı getirmek. Böylece halkın yanında Allah'ın takdirinin de ne yönde olduğu önem kazanacak." sözleriyle seçim kanununda yapılması düşünülen değişiklikler hakkında da bilgilendirmelerde bulundu.