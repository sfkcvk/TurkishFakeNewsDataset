Erdoğan'ın Başdanışmanlığına Atanan Prof. Saraçoglu'ndan İlk Açıklama: ''Paralelle mücadele için karnabahar kürü ve karabaş çayı...'' Botanik dünyasının sevilen ismi Prof. Dr. İbrahim Saraçoğlu, yeni atandığı Cumhurbaşkanı Başdanışmanlığı görevine hızlı başladı. Dün, görevi teslim almasının ardından Ak Saray’ın bahçesinde ve mutfağında ilk incelemelerini gerçekleştiren ünlü profesör, öncelikli hedefinin paralel yapıyla mücadele olduğunu ortaya koydu. ‘Paralelle mücadele için karnabahar kürü ve karabaş çayı, CHP zihniyetine karşı ılık hatmi şurubu’ formülüyle işbaşı yapan Saraçoğlu, dış mihraklar içinse 3.Köprü Şerbeti adını verdiği karışımını hazırlayacak. Ak Saray’da düzenlediği basın toplantısıyla ilk kez Cumhurbaşkanı Başdanışmanı sıfatıyla gazetecilerin karşısına çıkan Prof. Dr. İbrahim Saraçoğlu, göreve getirilmesine ve yapacaklarına ilişkin önemli açıklamalarda bulundu. Roma döneminde Galya’dan bu yana bitkilerden anlayıp karışımlar elde eden danışmanların varlığına dikkat çeken Saraçoğlu “Biliyorsunuz Asterix gibi, Obelix gibi büyük liderler de hep bitkiyle haşır neşir olanlara akıl danışmışlardır. Ayrıca Osmanlı’da da padişahın baharatçıbaşısı kuvvet şuruplarıyla olsun, Mesir macunlarıyla olsun özellikle soyun devamında çok kilit rol oynamıştır” sözleriyle getirildiği pozisyonun tarihsel öneminin altını çizdi. Paralel yapılanma nedeniyle toplum sağlığının gün geçtikçe bozulduğunu da kaydeden başdanışman, Gülen hareketinin yargıya sızdığı gibi kalp ve damar yollarına da yayılmış olduğunu sözlerine ekledi. Saraçoğlu, içinde bulunan pirinç ve etle maklubenin bir numaralı kalp düşmanı olduğunu aktarmasının yanısıra, sık sık gözyaşlarıyla gündeme gelen Fettullah Gülen’de de D vitamini eksikliği olabileceğine vurgu yaparak kendisinin derhal az güneş alan Pensilvanya’dan Türkiye’ye iade edilmesi gerektiğini kaydetti. Basın toplantısının son bölümünde, siyasi arenada hangi bitkinin hangi soruna iyi geldiğine ilişkin de önemli bilgiler veren Prof.Saraçoğlu’nun kamuoyuyla paylaştığı son derece kritik ipuçları şöyle;  Dinlenmelere karşı iyi geldiği bilinen ot, kaynatılarak içilmesi halinde 8 ila 12 saat arasında dinleme aygıtlarını paralize etme özelliğine sahip.  Halk arasında ‘osuruk otu’ olarak da bilinen neapolitanum, kapatma kararına rağmen bulundukları yerleri terk etmemekte direnen dersane olursa kullanılacak. Havanda hafifçe ezilen osuruk otlarının dersanelerin içine atılıp atılıp kaçılması hedefleniyor.  Ekşimtrak ve karakterli tadının yanında düzenli tüketildiğinde kredi faizlerini de %1 düşürdüğü gözlendi.  Kaynar suya koyulup 1 gece bekletilmesinin ardından başta Cezayir olmak üzere Afrika’daki Gülen cemaati okullarını kapatma etkisi bulunuyor.  Köşk üzerinde vesayet bitirici etkiye sahip ot, seçilmiş ilk cumhurbaşkanı Tayyip Erdoğan tarafından da geçtiğimiz yıl kullanıldı.  Antioksidan, antialerjik ve antienflamatuar etkisinin yanısıra bitki aleminin en antidemokratik çiçeği olarak bilinen hatmi, CHP zihniyetine karşı birebir.   C vitamini deposu olarak bilinen sarımsak, yarın öbür gün gerek fazla uzayan MGK toplantılarını erken sonlandırmak için, gerekse Yunanistan Başbakanı gibi misafirliğinin kısa sürmesi tercih edilen konuklar için kullanılacak. Kerevizin en değersiz kısmı olarak görülen sap bölgesi, ayıklandıktan sonra yaygın kanının aksine çöpe atılmamalı. Çünkü kereviz sapı paralel yapı, dış mihrak dövmekte bire bir. Özellikle ıslak ıslak kullanıldığında acayip yakıyor...