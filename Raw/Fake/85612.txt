30 Yıldır "Huysuz Cüce"yi Başarıyla Canlandıran Tiyatro Oyuncusu Rasim Çetingün, Cüce Rolünün Üzerine Yapışmasından Şikayetçi Ankara Kavaklıdere Semt Tiyatrosunda çocuklar için sahnelenen Pamuk Prenses ve 7 Cüceler oyununun huysuz cücesi, usta oyuncu Rasim Çetingün artık huysuz cüce rolünden sıkıldığını açıkladı. Kariyerinin 30. yılı vesilesiyle kısa bir röportaj veren başarılı oyuncu, "Sahnelere çıktığımdan beri huysuz cüceden başka bir şeyi oynamak kısmet olmadı. Ne olur tam bilemiyorum ama bundan böyle başka bir karakteri de canlandırmanın vakti geldi" diyerek, artık farklı rollerde de kendini ispat etmek istediğini söyledi.
 
42 yaşındaki Rasim Çetingün, tam 30 yılını sahnelere vermiş başarılı bir tiyatrocu. Henüz 12 yaşındayken memleketi İzmit'te, okul müsameresinde huysuz cüce olarak başladığı oyunculuk kariyerine daha sonra çeşitli tiyatrolarda yine huysuz cüce olarak devam eden Çetingün, ayrıca 1987 yılında çekilen Pamuk Prenses ve 7 Cüceler filminde canlandırdığı huysuz cüce rolüyle de akıllara yer etmişti.
 
Rasim Çetingün: Genelde olumlu. Yani en azından yolda yürürken beni fark edenlerden oldukça hoş tepkiler aldığımı söyleyebilirim. Galiba biraz da fiziksel özelliğim yüzünden insanlar bana çok sıcak davranıyorlar. Ankara'nın tiyatro seyircisi bir başkadır zaten, onlarla aramızda sıcak bir bağ var. Beni kucağına alıp sevmeye çalışanlar bile oluyor ara sıra...
 
Rasim Çetingün: Açıkçası çoğu zaman hangimiz, hangimiziz karıştırıyorlar. Özellikle bizim meraklı cüce, Samet Çenkil ile beni çok karıştırırlar. Yani, o kostümlerin içinde ayırt etmek de zor elbet, bir şey de diyemiyorum. Fakat yine de, tanıyan falan çıkarsa arada "Abii.. Neden sen böyle hep huysuzsun" diye soran çok oluyor. Hepsi de çocuk olduğu için soranların, cevap olarak ne desem de pek fark etmiyor. Bi iki defa tiyatrocuların sendikal haklarından, o alandaki eksiklerimizden gireyim dedim konuya ama ilgileri dağılıyor hemen. Şimdi aklıma ne gelirse söylüyorum, genelde sorunun cevabını bile dinlemiyorlar... 
 
Rasim Çetingün: Huysuz Cüce... Huysuz bir cüce. Devamlı sinirli, kafası hep bir şeylere bozulmuş, içinde fırtınalar kopuyor. Dışarıdan bakınca biraz ipe sapa gelmez, fazla derinliği olmayan birisi gibi huysuz cüce ve işin kötüsü cidden de tam olarak göründüğü gibi kendisi. Ne diyim şimdi ben size? 30 yıldır bu karakteri canlandırdığımı düşününce sinirden kendime zarar verme noktasına geldiğim oluyor. O sinir de oyunculuğuma olumlu olarak yansıyor aslında...
 
Rasim Çetingün: Her şey ortaokulda başladı. Bir gün Edebiyat hocamız rahmetli Refik Duragün beni yayına çağırdı, "Rasim evladım, sene sonu için Pamuk prenses ve 7 cüceler oyununu sahneye koyacağız ve senin huysuz cüceyi canlandırmanı istiyorum" dedi. "Aman hocam ben yapamam utanırım" falan dedim ama kararı kesindi. "Rasim ben senin yeteneğine inanıyorum evladım. Ayrıca okulumuzda senden başka cüce mi var? Daha fazla konuşursan diğer 6 cüceyi de sen canlandırırsın" diyerek ikna etti beni. Öylece, daha 12 yaşımdayken kendimi tiyatronun büyülü dünyasında huysuz cüce olarak buldum. Ondan sonra da zaten her şey çok hızlı gelişti. Gelişti dediğim, işte 30 yıldır huysuzluktur, cüceliktir aynen devam... (gülüşmeler)
 
Rasim Çetingün: En başta Allah'tan akıl fikir diliyorum kendilerine. Bu aslında biraz da genetik meselesi ama yani gerçekten bu işe gönül vermişlerse, ergenlikte falan fazla boy atmamaları da önemli. Mümkün mertebe süt ve süt ürünlerinden uzak dursunlar. Efendime söyleyeyim, sigaraya başlasınlar; ne kadar erken o kadar iyi. Ben 13 yaşımda üstümde paket taşıyordum, öyle söyliyim. Sonrasında da huysuzluk zaten kendiliğinden geliyor zaten. Bir yerden sonra insanın psikolojisi bozuluyor doğal olarak...
 
Rasim Çetingün: Huysuz cüce rolünün bu şekilde üzerime yapışmasından inanın ben de çok rahatsızım. Yönetmenimize de bu rahatsızlığımı bildirdim zaten. İlerleyen zamanlarda farklı rollerde sevenlerimin karşısına çıkarak onları şaşırtabilirim. Bu mutlu cüce olabilir, uykucu cüce olabilir, şimdiden kesin bir şey söylemek zor...
 
Rasim Çetingün: Komik mi şimdi bu? 
 
Rasim Çetingün: Mülakat bitmiştir. Derhal terk edin burayı.
 
Rasim Çetingün: Çıkın lan dışarı!