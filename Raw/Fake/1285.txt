Hollywood Yıldızları Evlat Edindikleri Çocukları Biyolojik Ailelerine İade Ediyor Daha önce çeşitli üçüncü dünya ülkelerinden evlatlık çocuk alan Hollywood yıldızları, artık pişmanlıklarını gizleyemiyorlar. Evlat edindikleri çocukların bir süre sonra ergenlik çağına girip çirkinleştiklerini gören ünlülerin, biyolojik ailelere tepkisi çığ gibi büyüyor. 

 
Yaşadığı hayal kırıklığını “insanlar büyüyünce çirkinleşiyormuş. Böyle olacağını birkaç sene öncesinden görebilseydim bu hatayı yapmazdım." sözleriyle dile getiren ünlü oyuncu, çocukları alırken kimsenin bu konuda kendisini uyarmamış olmasından da yakındı. "Ergenlik yüzünden boyunları ve kolları uzarken kafaları giderek küçülüyor bunların. Sesleri de çatladı,
borazan gibi oldu. Anlayamadığım bir şekilde çirkinleştiler” diyen Cox, elindekileri tamamen iade etmek veya varsa bir kaç boy küçükleriyle değiştirmek için çocukların biyolojik aileleriyle sıkı bir pazarlığa girimiş durumda.