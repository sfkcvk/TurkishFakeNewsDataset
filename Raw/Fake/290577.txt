Gurur Veren Çatışma: ‘Bulantı’ Filminin Çıkışında Demirkubuzcular, Nuri Bilgecilere Saldırdı… Ağır Yaralılar Var… Bugüne dek siyasi, sportif ve ‘karı-kız mevzulu’ başlıklarda sonucu ölüme varan binlerce çatışmaya sahne olan Türkiye, sonunda şeytanın bacağını kırdı. Dün gece Ankara Kızılay’daki Büyülüfener Sineması’ndan çıkan Zeki Demirkubuz hayranları, Nuri Bilge Ceylan yandaşlığıyla bilinen bir kahveyi taradı. Ülke çapında yüzler gülüyor… Türkiye’yi bir anda gurura boğan çatışma Zeki Demirkubuz’un son filmi Bulantı’nın dün akşam 19.30 seansının ardından yaşandı. Büyük bir keyifle hayranı oldukları yönetmenin eserini seyreden vatandaşlar, film bitiminde bir süre birbirlerine Zeki Demirkubuz övdüler. Ancak entelektüel kalabalığa bu da yetmedi. Sinema önünde bekleşenlerin sohbet konuları bir anda Demirkubuz’un küs olduğu Nuri Bilge Ceylan’a geldi. Tam sinirlerin gerilmişken sinemanın bulunduğu sokağa giren beyaz bir Şahin’den kitleye doğru “Olum var ya Zeki akciğer filmi bile çekemez lan, gidin NBC izleyin. Sanat görün şerefsizler” şeklinde bağırıldı. Ve bu nida, bardağı taşıran damla oldu. Bir anda galeyana gelen kitle, kısa bir süre beyaz Şahin’i kovaladı ancak yetişemedi. Ardından, Nuri Bilgecilerin birkaç sokak ötede bir kahvede toplandığı haberi kalabalığın içinde hızla yayıldı. Derhal harekete geçen Demirkubuzcular, sloganlarla kahvenin önüne geldi. Görgü tanıklarının ifadesine göre karşıt sinema zevkine sahip iki grup önce birbirlerine sözlü sataşmalarda bulundu. Kahveyi basan grup “Masumiyet bitti” sloganları atarken, NBC’ci kitleden “Bir zamanlar Anadolu’da ananızı kim s.kti” karşılığı verildi. Tam bu esnada silah sesleri duyuldu. Eşgali tespit edilemeyen 2 kişi otomatik tüfeklerle Nuri Bilgecilerin bulunduğu kahveyi taradı. Şans eseri olayda ölen olmazken, 4 kişinin ağır yaralandığı bildirildi. Gündeme bir anda bomba gibi düşen çatışma haberi, tüm Türkiye’ye olduğu gibi sinema dünyasının önde gelen isimlerini de sevince boğdu. Her iki tarafı da tebrik eden beyaz perdenin sevilen yönetmenleri ve kimi sinema eleştirmenleri, mikrofonlara şu açıklamalarda bulundu;  Ölmeden ben bunu da gördüm ya, artık gerçekten gam yemem. Dün geceden itibaren Türk sinema tarihi artık yeniden yazılıyor arkadaşlar. Çok şükür, çok şükür tanık oldum bunlara.  Bence çok yakıştı. İki taraf da gerçekten bu ülkeye böyle bir çatışma kazandırmayı sonuna dek hak eden isimler. Ben inanıyorum ki yarın bir gün 3.büyük olarak ben de aralarına girerim. Daha toplu kavgalar çıkabilir o zaman. Artık sinemamızın entelektüel tartışmaları daha bu topraklara ait bir ruhla çözülecek. Harika.  Bir süre daha böyle güzel bir haber gelmeseydi ben kendim dalacaktım ikisinden birine. Hem ülkem adına sevinçliyim hem de iyi olmuş ya, yesinler birbirlerini…  Genç arkadaşlarımız kendilerini sektörde tanıtmak istiyorlar tabi. Ben olumlu buluyorum. Yolun başındalar ama yine de sinemamız için önemli bir şeye imza atılmış oldu bu olay sayesinde.  Nuri Bilge hangisiydi ya? Klip yönetmenim vardı benim bi tane. O diil de, diğeri miydi?