Kanser Teşhisi Konduktan 3 Gün Sonra Hayatını Kaybeden Eski Tiyatrocuya Basının Tepkisi Çığ Gibi Büyüyor Geçtiğimiz hafta akciğer kanseri teşhisiyle Cerrahpaşa Tıp Fakültesi Onkoloji kliniğinde tedavi altına alınan 64 yaşındaki tiyatro oyuncusu Refik Duragün'ün, 3 gün gibi kısa bir süre içerisinde hayatını kaybetmesi ile başlayan tartışmalar, şiddetlenerek büyüyor. Teşhisin konulmasının hemen ardından Duragün'ü ana haber bültenlerine konuk ederek nasıl da her şeye rağmen yaşama sevincinden bir şey kaybetmediğini ve mücadeleyi bırakmadığını anlatan TV kanalları, hastalığa yalnızca 3 gün dayanarak kendilerini kamuoyu önünde zor duruma düşüren merhum tiyatrocu ve ailesine dava açmaya hazırlanıyorlar.