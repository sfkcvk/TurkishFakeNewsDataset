Sakinlerine En Geç 1 Yıl İçerisinde Vefat Garantisi Veren Özel Kapanak Huzurevi, Gördüğü Yoğun İlgiden Memnun İstanbul Acıbadem’de 2 yıl kadar önce hizmete giren Özel Kapanak Huzurevi, sakinlerini en geç 1 yıl içerisinde ebediyete intikal ettirme vaadiyle sektörde hızlı yükselişini sürdürüyor. Kısa geçmişine rağmen, yaşlı bakımında zorlanan çocuk ve torunların şimdiden bir numaralı adresi haline gelen huzurevinin yönetimi, başarılarının sırrını uyguladıkları özel spor ve diyet programlarıyla açıklarlarken, ortalama yaşam süresinin 4.5 ay olduğu huzurevinin yakında yeni şubelerle hizmet ağını genişleteceğinin de müjdesini verdiler. Kapanak Huzur ve Bakımevi adına konuşan İşletme Müdürü Rasim Çakara, bugün toplumda önemli bir kesmin huzurevlerine ilişkin çeşitli endişeler taşıdığını belirterek, kendilerinin bu endişeleri tamamen ortadan kaldırma misyonuyla yola çıktıklarını dile getirdi. “Biz Kapanak’ta endişe nedir bilmeyiz. Yaşlınızı bize getirdikten sonra kısa bir süre içerisinde tüm kaygılarınız ortadan kalkacak. Yemeğini yedi mi, çişe çıkabildi mi, ilacını aldı mı, acaba nefes almıyo mu? gibi sorulara kesin çözüm vaat ediyoruz” diyen Çakara, başlangıçta 8 ay olan ortalama vefat süresini geliştirdikleri yeni yöntemlerle şu an 4-4 buçuk ay seviyelerine dek çektiklerini, maksimum 1 yıl içerisinde ise kesin vefat garantisi verdiklerini gururla ifade etti. Huzurevine yatırılan yaşlıları uyguladıkları özel bir programla ebediyete uğurladıklarını belirten Çakara, bu süreçte özellikle sporun çok önemli olduğuna dikkat çekti. Çakara, "Sağlıklı ölüm için spor" adını verdikleri program sayesinde huzurevi sakinlerini en kısa sürede ve mutlu bir şekilde Hakkın rahmetine uğurladıklarını ifade ederken, programın detayları ile ilgili de şu bilgileri verdi: "Huzurevimiz bünyesinde bulunan spor salonunda koşu bandı, eliptik gibi kardiyo ekipmanlar sayesinde kalbi bir güzel yoruyoruz, ölçülen tansiyonları görseniz, 20’ler 25’ler havada uçuşuyor. Nabız desen 130-140 civarında ki bu yaşlar için kalp krizi geldi geliyor demek. Bilindiği gibi spor yapmak, vücudumuzda mutluluk hormonu olarak da bilinen serotonin salgılanmasını sağlıyor. Bu sayede misafirlerimiz mutlu ve huzurlu şekilde ölmüşlerine kavuşuyorlar. Bunun yanında bütün sakinlerimiz için olimpik havuzda yüzme imkanı sağladık. Nefes darlığı, astım gibi solunum rahatsızlıkları olanlara havuzu şiddetle tavsiye ediyoruz. Gerçekten yoğun bir talep var. Bir giren bir daha çıkmıyor..." Spor çalışmalarının sadece kapalı alanlarla sınırlı kalmadığını, kısa mesafe, uzun mesafe, maraton, pentatlon gibi tüm koşulara da katılım sağladıklarını belirten Çakır, geçen Avrasya Maratonu'ndan 5 vefat, 2 felçli çıkardıklarını da gururla sözlerine ekledi. Kapanak Huzur ve Bakımevi’nin, rakiplerinden farklı olarak vefatı eğlenceli bir hale getirdiğini ileten Çakara, “Biraz da Ölelim” adını verdikleri program hakkında da detaylı bilgiler verdi. Çakara’nın verdiği bilgilere göre, program kapsamında açılan el sanatları-heykelcilik kursunda birçok üye, yaptıklarının kendi mezar taşları olduğunu anladıkları an kalp krizi geçirmek suretiyle huzura erdiler. Huzurevi içerisinde yer alan Sinema salonunda ekseriyetle korku-gerilim türü üzerine gidilirken, özellikle Saw serisinin her gösteriminde salondan en az 1-2 kişini omuzlar arasında ayrılması sağlandı. Ayrıca huruevi sakinleri ve çalışanları tarafından oynanan "Gitti Gidiyor" adlı bahis oyunu aracılığıyla sabahı çıkaramayacak isimler üzerine tahminler yürütülürken, toplanan paralarla bugüne dek 7 üyenin defin işlemleri gerçekleştirildi. Huzurevinin vefat konusundaki gurur tablosu ise basın mensuplarıyla şöyle paylaşıldı:  Kaydın ardından “Biraz gözlerimi dinlendireyim” diyerek koltuğunda uyumaya başlayan Derik, 3 gün boyunca gözlerini dinlendirmesinin ardından defnedildi.  Gayet sağlıklı bir şekilde geldiği huzurevinde, sadece bir hafta içerisinde spor aletlerinin yakınında cansız bedeniyle karşılaşıldı. Şefika Hanım’ın ayakkabıları koşu bandının 7 metre kadar gerisine fırlamış biçimde bulundu.  Çekirdeğe dayanamamasıyla bilinen huzurevinin Tonton Dürdane’si, önüne koyulan 9 kilo ay çekirdeğinin sonunu göremeden, yükselen tansiyonu nedeniyle kaldırıldığı hastanede vefat etti.  Günlük ilaç dağıtımı sırasında yaşanan bir karışıklık nedeniyle kalp hapı yerine Viagra içtiği otopside tespit edilen Tarık Amca, son nefesini her şeyi mavi görüp bitmeyen ereksiyonuyla mücadele ederken verdi. Tarık Amca dünya gözüyle, halüsinasyon da olsa bir Avatar’la sevişen ilk insan olarak tarihe geçti.