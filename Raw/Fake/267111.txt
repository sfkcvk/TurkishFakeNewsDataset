Keops Piramidi'nin Sırrı Çözüldü: ''Ben bu binayı halkım için yaptırdım...'' Mısır'ın başkenti Kahire'de yer alan 3 büyük piramitten en büyüğü olan Keops piramidinin yakınlarında bulunan bir taşta yazanlar bilim dünyasını şaşkına çevirdi. Büyük piramitin yakınlarında yürütülen kazılar sırasında bulunan taş levha üzerindeki hiyeroglifte, Firavun Keops'un ağzından "Ben bu piramiti halkım için yaptırdım. Hatta her hafta çekilişle 20 kişiye piramidin kapılarını açarak gezdireceğim" ibareleri yer alıyor. MÖ 2551-2560 yılları civarında Firavun Kufu (Keops) tarafından yaptırılan ve dünyanın yedi harikasından günümüze kalan tek eser olan bu yapıtın inşaatı yaklaşık 20 yıl sürmüş ve 20 binden fazla işçi, binlerce tonluk taş blokları taşırken ölmüşlerdi.  Hiyeroglifte, binanın yapımında binlerce işçinin ölmesini, ülkenin tüm gelirinin 20 yıl bu piramide aktarılmasını ve en nihayetinde bir adamın mezar yeri olacak bir yapıt için böylesine büyük bir piramit inşa edilmesini eleştirenlere karşı Firavun Keops'un "Ben bu piramiti halkım için yaptırdım. Hatta her hafta çekilişle 20 kişiye piramidin kapılarını açarak gezdireceğim. Kişisel bi durum yok. Her şey yüce Mısır imparatoğrluğu'nun itibarı için..." şeklinde savunması yer alıyor. Kazıyı yürüten ekibin başında bulunan Alman Arkeolog Prof Dr. Ludwig Borchardt, Keops'un bu savunmasının o dönem halkın tepkisini yatıştırmada etkili olup olmadığını henüz bilemediklerini belirtirken, "Piramitlerin inşasıyla ilgili en önemli gizemlerden biri de o dönem halkı nasıl ikna ettikleri idi. Kadim Mısırlılar bu kadar gerzek değildir, bunca altın bir inşaata yatırılıken illa seslerini çıkarmışlardır diye düşünüyorduk. Nitekim haklı da çıkmış olduk..." ifadelerine yer verdi. Borchdart, Keops'un savunmasının ardından önümüzdeki günlerde yapılacak kazılarda "yemedik ama neyse, neticede firavunsun, kafaya koyduysan yapıcan bi kere" yazılı bir hiyeroglif daha bulmanın kendilerini şaşırtmayacağını da sözlerine ekledi..