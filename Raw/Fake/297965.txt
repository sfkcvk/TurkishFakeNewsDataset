İstanbul'daki Kar Yağışıyla Beraber Kalan 80 İl Sevince Boğuldu: ‘‘Oley be! Beyler tamam bi süre bakmazlar bu tarafa’’ İstanbul’da dün akşam saatlerinde başlayarak ülkedeki tüm gündemi teslim alan kar yağışı Türkiye’nin kalan şehirlerinde yüzleri güldürdü. İstanbulluların İstanbul’daki yağıştan başka hiçbir şeyle ilgilenmemesini fırsat bilen milyonlar, “Çok şükür, Allah herkese İstanbulsuzluk nasip etsin” nidalarıyla gönüllerince eğlenmeye başladı. İstanbul’da kar yağışının başlamasıyla beraber hem medya organlarının hem de İstanbul’da yaşayanların Türkiye’nin kalanıyla olan bağlantısı da kesilmiş oldu. Bu durumu fırsat bilen vatandaşlar, ülkenin her yerinde bu mutlu günleri kutlamaya girişti. Kızılay Meydanı’nda toplanan Ankaralılar “Nasılsa kimse görmüyor bizi şu an” diyerek kendilerini içkiye ve uyuşturucuya vururken; İzmirliler şehrin hemen her köşesinde kurulan grup seks konvoylarıyla coştu. Konuya ilişkin olarak ilk resmi açıklama ise Konya Valiliği’nden geldi. Mutaassıplığıyla tanınan bir il olmalarına rağmen, yılın bu döneminde kendilerinin bile daha bir rahatladığını itiraf eden Vali Yardımcısı Alim Bozbey, “Yani gönül isterdi ki İstanbul Sibirya ikliminde olsun, düşen kar hiç kalkmasın ama buna da şükür” sözleriyle sevinçli olduklarını kaydetti. Bozbey, “En azından şöyle bir hafta sürerse bu yağış işleri, biz de Konya’da kendimizce eğlenicez. Evlenecek damatlara ıslak havluyla mı vururuz, sokaklarda sabaha kadar halay mı çekeriz artık o kadarı sonunda yılın en özgür dönemine giren Konyalıların bileceği iş” demesinin ardındansa valilikte kimse kalmadığını fark etti. Son olarak “Oha saniyesinde tüymüş millet, kimsenin Konya Valiliğiyle işi olmaz tabi, herkesin gözü İstanbul’da. Hadi fıydım ben” diyen Vali Yardımcısı koşar adımlarla görev yerinden uzaklaştı. Türkiye’yi mutluluğa boğan haberin diğer illerdeki yansımalarıysa şöyle oldu; Ülkedeki tüm ilginin İstanbul'a yoğunlaşmasını fırsat bilen Yozgatlılar yine bütün gün çay içip, akşam 9-10 gibi uyumaya gittiler... Şehirde bir süredir çıplak gezen yabancı turistler, kimsenin kendilerini rahatsız etmemesinden dolayı çok memnun... Erzurum Belediyesi, “Madem bu kadar çok seviyorlar, buyursunlar sabaha kadar haberini yapsınlar" diyerek 150 tırdan oluşan ve kar taşıyan filoyu İstanbul'a doğru yola çıkardı. Karın yol boyunca erimemesi için tırlar ekstra soğutucularla desteklendi... Türkiye'nin İstanbul'a yoğunlaşmasını fırsat bilen Trabzonlular, şehirde gördükleri herkese tersten istiklal marşı okutuyorlar... Halk, gelişmeleri gün boyu kır pidesi yiyerek kutladı... Daha sonra normalde de pek gündeme gelmediklerini hatırlayan şehirliler, olaysız şekilde dağıldı. Organizasyondan artan kır pideleri de sokak hayvanlarına terk edildi...  ''Burda da çok yağıyo ama biz kendimizi satamıyoruz” şeklinde serzenişte bulunan yurttaşlar, tüm İzmitlileri Instagram’da daha çok kar fotoğrafı paylaşmaya çağırdı.