Bylock Kullanmadığı Tespit Edilen 2 Arap Atı Serbest Bırakıldı... İstanbul Veliefendi Hipodromu'na yapılan FETÖ operasyonunda dün gözaltına alınan 2 arap atının emniyetteki sorgularında ByLock kullanıcısı olmadıkları tespit edildi. Geçtiğimiz günlerde İstanbul Zeytinburnu'nda bulunan Veliefendi Hipodromu'nda gerçekleştirilen FETÖ operasyonunda ByLock kullandıkları iddiasıyla gözaltına alınan ve İstanbul Fatih'teki Vatan Emniyet Yerleşkesi'ne getirilen 2 arap atı, yapılan soruşturma neticesinde bu sabah sularında denetimli serbestlik şartı ile serbest bırakıldı. Tahliye edilen atlar ile sahipleri arasında duygusal anlar kameralara yansıdı. Tahliyesinin ardından kısa bir açıklama yapan Koçero isimli arap atı, "Olay günü arkadaşımı ziyarete gelmiştim ama polis abilere derdimi bir türlü anlatamadım. Yaka paça emniyete götürdüler. Suçsuz olduğumu biliyordum. Gözaltına alındığım sırada sahibim evde biber dolması yiyormuş, haberi alır almaz emniyete koşmuş. Ben devletime milletime bağlı bir atım, bylock kullanmadım, 15 temmuz'da ise Zeytinburnu Belediyesi'nin önündeydim, mobese kayıtlarından bakabilirler. Sonuç olarak tahliye olduk, mutluyuz." ifadelerine yer verdi.  Mahkeme, operasyonda gözaltına alınan diğer 15 at içinse yurt dışına kaçma ve delilleri karartma ihtimalleri nedeniyle tutukluluk hallerinin devamına verdi.