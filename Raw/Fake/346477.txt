Bu Yıl Neden Bayram Harçlığı Vermediğini 2013'te FED'in Faiz Artırımı Kararından Başlayarak Anlatan Yüksel Marazlı(37): ''Çocukların aklında bir soru işareti kalsın istemiyorum...'' Bu kurban bayramında eve gelen misafir ve komşu çocuklarına bayram harçlığı vermeyen Yüksel Marazlı(37),onun yerine çocuklara piyasalarda yaşanan nakit sıkıntısı ve nedenleri hakkında detaylı bilgilendirmelerde bulunma yoluna gitti. Ankara Ayrancı'daki evine bayramın ilk gününden itibaren gelen çocuklara 2013 yılında Amerikan Merkez Bankası(FED)'nın faiz artırımı kararından ve bu kararın gelişmekte olan ülkelerin ekonomisine yaptığı olumsuz etkilerden başlayarak anlatan Marazlı, bazen tek tek bazen de grup halinde yaptığı sunumların genelde ilgiyle dinlendiğini ve çocukların ikna olmuş bir halde evi terk ettiklerini belirtti.  ''Öyle kuru kuru 'kusura bakmayın çocukları bu bayram harçlık yok' demeyi ben şahsen uygun bulmadım. Yok evet ama neden yok? Geçen sene varken nasıl bu sene yok? Bence çocukların bunları bilmeye hakkı var'' diyen Marazlı, kimsenin aklında 'Acaba Yüksel abi cimrileşti mi' şeklinde bir soru işareti kalmasını istemediğini de sözlerine ekledi.  Sunumuna başlamadan önce çocuklara makro ekonominin temelleri hakkında ön bilgilendirmelerde bulunduğunu, faiz, döviz ve enflasyon arasındaki ilişkiyi kaba hatlarıyla anlattıktan sonra ABD'deki 2008 emlak krizine de kısaca değindiğini söyleyen Yüksel Marazlı, ''Kafaları fazla karışmasın diye o konulara fazla detaylı girmiyorum.'' derken, sunumun esas olarak FED'in faiz artırımı ve Türk Lirası başta olmak üzere gelişmekte olan ülke para birimelerinin hızlı değer kaybıyla birilkte bu piyasalardan yaşanan yabancı sermaye kaçışı üzerinde yoğunlaştığını ifade etti.  Ortalama 1 saat kadar süren sunumunda Türkiye'nin durumunu Meksika, Arjantin, Güney Afirka, Pakistan gibi benzer durumdaki ülkerle birlikte inceleyerek gelen çocukları ''Velhasıl piyasada nakit sıkıntısı var. O yüzden size harçlık falan yok bu sene ama muhtemelen bu saydığım ülkelerdeki çocuklar da fazla harçlık toplayamadı'' şeklinde teselli ettğini de sözlerine ekleyen Marazlı, sunumun ardından çocuklardan gelen soruları yanıtladığını belirterek şöyle devam etti: ''Bazısı 'Yüksel abi para yoksa yok de, ne bir saattir kafa ütülüyon. Bari şeker ver mk' diye sinirleniyorlar. Onları 'yok size şeker meket sktrin gidin' diyerek dışarı alıyorum. Ancak bunun yanında önümüzdeki dönemle ilgili öngörülerimi soran çocuklar da oluyor. Ona göre birikimlerini nasıl değerlendirmeleri gerektiği konusunda benden tavsiye istiyorlar. Onlara da elimden geldiğince yardımcı olmaya çalışıyorum. Sonuna kadar sabırla dinleyenleri bayram şekeri verip yolluyorum. En azından o kadarını hak ediyorlar bence...''