Milli Eğitim Bakanlığı: "Hani sizin çocuk çok zekiydi, dahiydi?" 4+4+4 Eğitim Sistemi çerçevesinde ilkokula başlayan 66 aylık çocuklar için ilk ders zili bu sabah çalarken, veliler ve eğitim camiasından eleştiriler gelmeye devam ediyor. Konuyla ilgili olarak bu sabah bir açıklama yayınlayan Milli Eğitim Bakanlığı, kamuoyundaki yaygın "bizim çocuk süper, çok zeki, galiba dahi" söylemlerinden yola çıkılarak böyle bir uygulamaya gidildiğini belirterek, "sağda solda çocuğun zekasıyla övünürken, 'bizimki 4 yaşında İngilizce 20'ye kadar saymayı  öğrendi' diye hava atarken iyiydi. Biz 'e tamam o zaman okula başlasın' diyince niye bu kadar mesele oldu anlamıyoruz. İşte er meydanı, buyursun göstersin zekasını evladınız" sözleriyle velilere meydan okudu.
 
İlköğretim 1. sınıflarda yeni eğitim yılının başlaması vesilesiyle bir basın toplantısı düzenleyen Milli Eğitim Bakan Yardımcısı Doç. Dr. Selahattin Demirpınar, özellikle veliler tarafından sıkça dile getirilen "çocuk tuvaletini söylemeyi bile tam beceremiyor, sınıfın ortasında yaparsa ne olacak?" tarzı eleştirileri Bakanlık olarak şaşkınlıkla karşıladıklarını ifade etti. Çocukların okula başlama yaşıyla ilgili olarak Bakanlığın oldukça titiz bir çalışma yürüttüğünü söyleyen Demirpınar şöyle devam etti:
 
Bakan Yardımcısı, istemeyen velilerin çocuklarına rapor alarak okula yollamayabileceklerinin de tekrar altını çizerken "tamam istemeyen göndermesin çocuğunu okula mokula. Ama sonra başka yerlerde, 'bizim çocuk da şöyle zeki böyle manyak' diye atıp tuttuklarını duyarsak, yemin olsun üşenmeyip yalan beyan vermekten dava açarız" sözleriyle Bakanlık olarak bu konunun da takipçisi olacaklarını vurguladı.