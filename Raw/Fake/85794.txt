Evlilik Planları Yapan Genç Gazeteci, Ergenekon Gözaltısını Bir An Önce Aradan Çıkarmak İçin Savcılığa Dilekçe Verdi Yeni Cephe gazetesinde köşe yazarlığı yapan genç gazeteci Ulaş Viranyer(29), son Ergenekon operasyonunda da gözaltına alınmamasının ardından savcılığa dilekçe vererek gözaltı tarihini erkene aldırmak için resmi başvuruda bulundu. Mesleğinde ilerleyebilmek ve nişanlısı ile evlenebilmek için vatani görevini bir an evvel yapmak istediğini söyleyen Viranyer, "Gözaltı büyük engel, mümkünse en kısa zamanda aradan çıkarmak lazım." diyerek, bir sonraki dalgada içeri alınabilmek için savcılığa dilekçesiyle birlikte cemaat hakkında yazmayı planladığı iki kitabın taslaklarını da verdiğini belirtti.