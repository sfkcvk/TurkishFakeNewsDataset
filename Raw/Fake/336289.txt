Son Olarak Netflix, Spotify ve Youtube'u da RTÜK Denetimi Altına Almaya Hazırlanan Hükümetten, Instagram'da Kafasına Göre Canlı Yayın Açan Kullanıcılara Sert Uyarı: ''Napıyosunuz lan siz?!'' Netfix, Youtube, Spotify başta olmak üzere yerli ve yabancı tüm dijital yayınların RTÜK denetimine alınmasını öngören torba yasa meclis gündemine gelirken, Hükümet Sözcüsü'nden de internet kullanıcılarına sert uyarılar geldi.  TBMM’ye sevk edilen yeni torba yasaya göre internetten yayın yapan kuruluşlara  denetimi getiriliyor. Yasada ayrıca internet sitelerinden yayın yapmak isteyen lisanslı yayın kuruluşlarına   lisans almayan veya lisansı iptal edilen kuruluşların yayınlarının, sulh ceza hâkimliği tarafında  gibi düzenlemeler yer alıyor. Kamuoyunda tartışmalara yol açan yasayla ilgili olarak basın mensuplarının sorularını yanıtlayan hükümet sözcüsü Bekir Bozdağ, sansür ve ifade özgürlüğünün sınırlanması iddialarına yönelik olarak "Alakası yok, tamamen internet kullanıcılarını korumaya yöneli... Amaan neyi izah etmeye çalışıyorum ben ya? Sansürse sansür, napacaksınız yani? Ne demek lan bizden habersiz yayın yapmak? Orada burada canlı yayın bilmemne açmak? Kimsiniz olm siz? Niye böyle kafanıza göre iş yapıyorsunuz?!" ifadelerine yer verdi. Esas problemin, bu zamana dek hükümetin denetimi ve izni olmaksızın herhangi bir mecrada herhangi bir şekilde yayın yapılabilmesi olduğunu dile getiren Bozdağ, "Siz var ya yemin ediyorum şımardınız ha. Hepiniz adam olacaksnız olm bundan sonra! Bize sormadan Instagram Story'si dahi yayınlanmayacak. Facebook'ta canlı yayın açmak için bile önce dilekçe vereceksiniz. Mum gibi olacaksınız lan bundan sonra" sözleriyle Türkiye'nin dingonun ahırı olmadığına işaret etti.  Yasanın nasıl uygulanacağı ile ilgili bir soruya yanıt olarak RTÜK'ün çalışan sayısını da ihtiyaca göre artıracaklarını ve internetten yayın yapma potansiyeli olan her kullanıcıya bir denetmen atayacaklarını belirten Hükümet Sözcüsü, şöyle devam etti: "RTÜK üyeleri tüm internet kullanıcılarını Facebook ve Instagram'dan ekleyerek ne paylaştıklarına, canlı yayın açıp açmadıklarına tek tek bakacaklar. Zaten canlı yayın açınca kabak gibi uyarı çıkıyor orada. Ekleme isteğini kabul etmeyenler hükümetimizin herhangi bir icraatine herhangi bir şekilde karşı çıkan diğer herkes gibi direkt terörist ilan edilip ona göre muamele görecek. Hadi bakalım sıkıysa kafanıza göre takılın lan bundan sonra. O telefonlardan, laptop'lardan çıkan her kilobyte'ın hesabını bize vereceksiniz. İtliğin, serseriliğin lüzumu yok..." Bozdağ, tespit edilenler dışında vatandaşların kafasına göre takılıp öyle hükümetin sansüründen geçmeyen dizi mizi izlediği, müzik dinlediği, keyif aldığı başka dijital mecralar varsa bunları da derhal kendilerine bildirmelerini talep ederken, "Bakın şimdi güzellikle uyarıyorum, varsa öyle bi şey gelin yol yakınken efendi gibi itiraf edin. Yarın bir gün biz bulursak çok fena olur. O telefonları alır... Burnunuzdan fitil fitil getiririz. Akşam akşam benim ağzımı bozdurmayın" ifadeleriyle de kamuoyuna önemli uyarılarda bulundu.  Hükümet sözcüsü, son olarak bu akşam tüm Türkiye için koğuş yat saatinin 22.30 olduğunu da hatırlatırken, nöbetçiler dışında tek bir açık ışık görmek istemediğini vurgulayarak açıklamalarını noktaladı.