Askeri Darbeler Dönemini Geride Bırakan Türkiye, İlk Sivil Darbesinin Coşkusunu Yaşıyor Bugüne dek askeri darbelerden çok çeken Türkiye, sonunda meydanlarda tankların yürümediği, subayların yönetime el koymadığı ilk sivil darbesini gerçekleştirmeyi başardı. 17 Aralık tarihinde başlayan soruşturma sonucunda ülkenin geldiği nokta toplumun farklı kesimleri tarafından net bir biçimde darbe olarak tanımlanırken, tam olarak kimin kime darbe yaptığı sorusu ise henüz yanıt bulabilmiş değil.  Türkiye, 17 Aralık'tan bu yana yaşanan süreçle birlikte tarihinde ilk kez sivil bir darbeye tanıklık etmenin haklı sevincini yaşıyor. AKP cephesinin yolsuzluk operasyonunu hükümete karşı bir sivil darbe olarak nitelendirdiği; toplumun geri kalanınınsa savcılardan gelen talimatların uygulanmayıp anayasanın askıya alınmasına darbe adını verdiği gelişmeler, şu ana dek içinde hiç asker bulundurmamasıyla modern Türkiye’ye yakışır bir tablo oluşturdu.  Sivil darbe, tüm Türkiye'de büyük bir coşkuyla karşılanırken, yurdun çeşitli yerlerinde yapılan kutlamalarda ise ilginç görüntüler ortaya çıktı: : Büyükşehir Belediyesi tarafından Konak Meydanı'na kurulan dev ekranda darbeyi izleyen vatandaşların sevinci görülmeye değerdi. Binlerce İzmirli ellerinde çekirdekleri ve çaylarıyla nefes kesen mücadeleyi büyük bir heyecanla takip ederlerken, cemaati desteklemek içib yapılan "vur vur inlesin, kabine dinlesin" tezahüratları da şehirde yüzlerce yıldır bir dini grup lehine atılan ilk slogan olarak tarihe geçti. 
  
 : Belediye binası önünde toplanan Diyarbakırlılar'a seslenen Osman Baydemir, sivil darbenin çözüm süreciyle öyle çok fazla bir ilgisi olmadığını belirterek hemşerilerini rahatlattı. Baydemir'in "Şimdilik bizlik bir durum yok arkadaşlar" sözleri alkışlarla karşlanırken, bir grup vatandaşın "hazır bu kadar meşgullerken özerklik falan mı ilan etsek?" önerisi ise "yok ya bütün eğlenceyi kaçırırız" şeklinde itirazlarla karşılandı. Haber yayına hazırlandığı sırada yaklaşık 5000 kişilik kitle halay çekmeye devam ediyordu.  : Kendileri hakkında soruşturma dosyasını savcılığa onaylattıktan sonra emniyete teslim eden küçük bir grup, kent meydanındaki dükkanları yağmaladı. Çevredeki vatandaşların da alkışlarla destek verdiği grup, aldıkları mallarla birlikte gözden uzaklaşırken Trabzon halkı "sivil darbeye can kurban" mesajı verdi. : Kayseri'de şu ana dek temkinli bir bekleyiş hakim. Valilik önünde toplanan bir grup vatandaş "Açıkçası bizim için cemaat'tir AKP'dir çok da farketmiyor, zaten maç da daha çok ortada. Bakalım sonuca göre kim kazanırsa onunla yolumuza devam edip diğerini darbeci ilan edicez. İyi olan kazansın" şeklinde basın açıklaması yaptıktan sonra olaysız bir şekilde dağıldı. : Şehrin en işlek caddesinde askeri darbelerin bitişini kutlamak amacıyla sembolik olarak postallarını yakan grup, ayakları donmadan önce "Allah'ın gerizekalıları" nidalarıyla omuzlarda taşınarak evlerine götürüldü. : Bolu'da eğlencenin dozunu kaçıran bir grup, sivil darbe yapmak için Ankara'ya doğru harekete geçti. Polatlı civarında jandarma tarafından durdurulan grup, sivil darbe girişimine askeri darbe yapıldığı gerekçesiyle protesto gösterilerinde bulundu. : Afyon Adliye Sarayı'ndan üzerinde cübbelerle çıkan bir grup, şehrin yerel radyosu "kaymak fm" binasını basarak yazdıkları bildiriyi okudu. Programa "şimdi hukuk türküleri" anonsuyla devam etmeye çalışan grup, mevcut hukuki türkülerin azlığı nedeniyle "katip arzuhalim yaz yare böyle"yi loop'a almasının ardından binayı terketti. Sivil darbenin coşkusu tüm yurtta sürerken mutluluğa gölge düşüren tek haberse İstanbul Taksim Meydanı’ndan geldi. Sosyal medya üzerinden örgütlenerek “Kahrolsun Sivil Darbe” eylemi düzenlemek üzere bir araya gelen yaklaşık 2000 kişilik grup içinde sert tartışmalar yaşandı. Grubun bir kısmının AKP aleyhine, bir kısmının cemaat aleyhine bağırdığının fark edilmesi sonucunda "Arkadaşım o sivil darbe değil, öbürküsü kahrolsun diye geldik biz" sözleriyle başlayan tartışma kısa sürede yumruklaşmaya dönüştü. Grubun, Fethullah Gülen aleyhine slogan atan bölümüne Taksim Meydanı’ndaki hizmet hareketine yakın bulunan polis memurları müdahale ederken, diğer bölümü kontrol altına almak üzere Beşiktaş istikametinden AKP yanlısı bir grup Çevik Kuvvet personelinin harekete geçtiği öğrenildi