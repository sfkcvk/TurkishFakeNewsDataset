Turizm Krizini Çözmek İçin Memurları Zorunlu Tatile Çıkarmaya Hazırlanan Hükümette İlk Hedef Memur Çocukları: ''Babanıza söyleyin dondurma da alsın size e mi?" Giderek daha da derinleşen turizm krizi ile önlemlerini artıran hükümet, yaratıcı fikirler üretmeye devam ediyor. Son olarak Turizm Bakanlığı'nın 1 milyon memuru boş kalan turistik tesislere tatile gönderip ücretini 12 ayda maaştan kesmeyi planladığı ileri sürülürken, tatil beldelerinde maksimum para harcatmayı hedefleyen bakanlığın ilk hedefi ise memur çocukları... Gelişmeler ile ilgili bilgi almak için görüşlerine başvurulan Turizm Bakanlığı Müsteşarı Hasan Yusufçuk, konunun henüz değerlendirme aşamasında olduğunu, ancak aldıkları karara her memurun riayet edeceğine inandıklarını vurguladı. ‘’Artık yapacak başka bir şey kalmadı. Turist yok, turist nanay. O yüzden her memur arkadaşımız elini taşın altına sokacak. Öyle ben bu sene izin kullanmıcam, aman efendim ben eniştemin yazlığına gidicem yok’’ sözleriyle durumun bir nevi vatan borcu haline geldiğinin altını çizen Yusufçuk, şöyle devam etti: ‘’Her memur derecesine göre bir otel seçecek. Ben 1. derece memurum ama, gider 2 yıldızlı bi otelde, yapmak için yaparım tatilimi diye bir şey yok. Üst düzeyim diye övünmeyi biliyorsun. O zaman yer geldiğinde butik otele geceliği 700 lira da vereceksin arkadaş! 1. Ve 2. derece memurlar, en az 5 yıldızlı otellerde, 4. Dereceden itibaren 4 yıldız, 3 yıldız düşünülebilir. Yeni memur arkadaşlarda ise pansiyona anlayış gösterilecek. Ancak onlar da yat turu yapmak olsun, efendime söyliyeim paragliding olsun, hediyelik eşya satın alma olsun bu konularda elini taşın altına koyacak… Yeri geldiğinde turistlik kurumu bile bir kutsal görevdir, milli vazifedir, memur arkadaşlar bunu unutmasın. Satın alınan her mısır, her dondurma vatan için…’’ Müsteşar Hasan Yusufçuk, konunun henüz değerlendirme aşamasında olduğunu iddia etse de, bazı kaynaklar hazırlanmakta olan Zorunlu Tatil Yönetmeliği yönetmeliğine şimdiden ulaştı bile… İşte o yönetmelikten öne çıkan bazı maddeler ise şu şekilde: