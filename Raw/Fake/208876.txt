Ilımlı Nazilik Söylemiyle Dikkatleri Üzerine Çeken Alman Milliyetçi Partisi Lideri ‘Münakaşam’ İsimli Kitabını Halka Tanıttı 2. Dünya Savaşı’nın ardından her geçen yıl sürekli kan kaybeden ve kısıtlı bir Neo-Nazi kitlesi dışında halktan umduğu desteği göremeyen Alman Milliyetçi Partisi’nin Genel Başkan Helmut Bohfman, yaklaşan yerel seçimler öncesinde ‘Ilımlı Nazilik’ adını verdikleri yeni atılım hamlesine hız verdi. Bohfman, bu doğrultuda ılımlı Naziliğin prensiplerini açıkladığı kitabı ‘Münakaşam’ı (Nein Kampf, Mein Diskussion) dün akşam saatlerinde halka tanıtırken, bugüne dek Naziliğin hep yanlış aktarıldığını, oluşan ön yargılar nedeniyle en çok kendilerinin yara aldığını söyleyerek bu duruma artık dur diyeceklerini belirtti. Almanya’da uzun süredir seçimlerde umduğunu bulamayan ve bir hayli zor günler geçiren Alman Milliyetçi Partisi, ılımlı söylemleriyle dikkatleri çeken Helmut Bohfman önderliğinde başlattığı halka yakınlaşma hamlesinde yeni bir döneme girdi. Genel Başkan Bohfman’ın parti örgütünce merakla beklenen yeni kitabı Münakaşam’ın dün akşam Berlin’de bulunan Genel Merkez binasındaki tanıtımında umut ve coşku vardı. Tanıtımdaki konuşmasına bir parti geleneği olarak görülen “Hail Hitler!” selamı yerine “Hallo Berlin!” çağrısıyla başlayan Bohfman, ılımlı Nazilik hakkında çarpıcı açıklamalarda bulundu. Geçmişte yaşanan "Auswitch olayları" gibi bazı tatsızlıkların sürekli gündeme getirilmesi nedeniyle Naziliğe karşı haksız bir ön yargı oluştuğunu ifade eden Bohfman, bu alanda artık çok daha barışçıl bir politikayı hedeflediklerini dile getirdi. “Evet zamanında bir takım talihsiz olaylar yaşanmış olabilir ancak artık bunları gündeme getirmenin kimseye bir faydası yok. Almanya için güneş enerjisi gibi alternatif enerji kaynakları olduğu müddetçe biz Yahudi yakmaya karşıyız. Ha yarın bir gün bir sıkıntıya düşülür, Rusya doğalgazı kesmeye kalkar, Nükleer santrallerimizde bir sıkıntı olur o zaman oturur tekrar değerlendiririz ama bugünün mevzusu değil bunlar...” diyen Bohfman yaklaşan dönemde ‘Ekolojik Nazilik’in de gündemlerinde olacağının altını çizdi. Partinin imajını olumsuz bir şekilde etkileyen dazlaklığa da eserinde geniş yer verdiğini ileten Bohfman “O dazlaklık işi nerden çıktı ben de hiç bilmiyorum. Bak Bruce Willis’e yakışıyo, o Erol Evgin’in oğlu vardı bir ara, ona yakışıyo ama şimdi tutup da tüm gençlik kollarının dazlak oluşu da hoş bir şey değil. Şu kürsüden bakınca ışıl ışıl kafa görünüyor sırf, insanın gözünü alıyor. Hayır dazlaklık Naziliğin en başlarında yok zaten. Önderimiz Adolf Hitler'in savaşın sonuna doğru saçları sıkıntıdan döküldü, tepesi biraz açıldı ama hepsi o. Bunlar hep Naziliğe sonradan giren şeyler. Gerçek Nazilik bu değil...” sözleriyle gençlik kollarından en azından başlangıç olarak saçlarını üçe vurdurmalarını talep etti. Konuşmasında gençlik kollarının eleştirilecek yanları olmasına rağmen bugüne kadar çok değerli hizmetlerde bulunduğunu da belirten Bohfman'ın “Biz kendi içimizde günahını sevabını tartışırız ama dışarıdan gelen insafsızca saldırılara karşı göğsümüzü siper etmekten de geri durmayız. Nazi hücre evi diye bir şey uydurmuşlar mesela. Ne var o evde, napılıyor diye sorsan cevap veremezler. Alman milliyetçiliğine gönül vermiş çok değerli büyüklerimizn evlerinde gençlerimiz beraber domuz sosisi yiyip, bira içip, Almanlık üzerine sohbet ediyolar. Bunun neresi kötü sorarım size? Bunun kime zararı var? İşte istediğimiz Nazi gençliği budur. Kitapta da bu konulardan bolca bahsettim, mutlaka okumanız gereken çok feyizli kısımlar var” sözleriyse salonda uzun süre alkış aldı. Son olarak kitabının ismini tahmin edildiği üzere Adolf Hitler’in “Kavgam” isimli eserine bir gönderme olarak seçtiğini söyleyen Bohfman, bundan böyle hedeflerinin kavga dövüş değil, tartışma ve münakaşa olması gerektiğini vurguladı. “Bizim hayalimiz, 2. dünya savaşında emperyalist güçlerin Naziliğe yaptığı zulümleri, Nurnberg mahkemelerinde ipe yollanan kanaat önderlerimizi unutmayan, kininin peşinde bir nesil. Ancak biz bizeyiz açık konuşayım, şu günlerde öyle ortalık yerde kavgam mavgam demek hiç akıl işi değil. Toplasan bir avuç Nazi’yiz şurada, bırak solculara falan dokunmayı Yeşiller’le bile takışsak Allah muhafaza adamlar çiğ çiğ yer bizi. Her gün ıspanakla beslenen insan bunlar, şakası olmaz” diyen Bohfman, “kamyonda MAN, karıda Alman, Başbakan Helmut Bohfman!” sloganları eşliğinde omuzlara alınarak uğurlandı