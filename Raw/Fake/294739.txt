Ay Başına Kadar Toplam 35 TL İle İdare Etmesi Gereken Murat Öncür(27)'e Kara Haber: ''Hey! Akşam napıyosun? Dışarı çıkalım mı?'' Ay sonu gelen "Akşam napıyosun? dışarı çıkalım mı?" mesajı bir ocağa daha ateş düşürdü. Kredi kartındaki son limiti geçtiğimiz hafta başında internetten ayakkabı alarak tüketmesinin ardından maaştan arda kalan son 35 TL ve sodexo'suyla Cuma gününe varmayı başaran Makine Mühendisi Murat Öncür'e kara haber akşam saatlerinde ulaştı... Geçtiğimiz ay Instagram'da karşılıklı takip etmeyle başlayan ilişkileri, 10 gündür Whatsapp'tan yazışma aşamasına kadar varan Gamze Sugüder'in yolladığı " " mesajına 18.15 sularında ofisten çıkmaya hazırlanırken yakalanan talihsiz gencin ilk tepkisi "hay mk çok erken ya" olurken, ikinci küfür ise hala kargoya verilmeyen ayakabbıya nasip oldu.  Görgü tanıklarının ifadesine göre o panikle mesajı açıp, mavi tikin de görünmesine vesile olan Öncür, cevap da vermemiş olmak için apar topar " " mesajı atarak felaketi 1 saat kadar ertelemeyi başardı. İlk 2 dakika içinde yakın arkadaşı olarak nitelendirdiği toplam 5 kişiye " " mesajı atan genç, yanıt olarak gelen " ", " " şeklindeki mesajlarla bir kez daha yıkıldı. Borç bulamama ihtimaline karşın cebindeki 35 TL ve Sodexo'sunda kalan 67 TL'lik bakiye ile neler yapabileceğini de masaya yatıran Öncür, bir süre "İlk buluşmada hesabı Sodexo ile ödesem çok mu ezik görünür lan? Her yerde de geçmiyor zaten", "Ben bi tane bira içsem, 2 tane de o içse... Ama ya daha pahalı bi şey içerse? Giriş ücreti alan mekan olursa zaten biterim" gibi düşünceler arasında gidip geldikten sonra Gamze Sugüder'in 4 gün önce instagram hesabından paylaştığı biftek ve kırmızı şarap fotoğrafını hatırlayarak tekrar nakit arayışına hız verdi.  Haber yayına hazırlandığı sırada annesi, dayısı ve kızkardeşinden de ardı ardına olumsuz geri dönüşler alan talihsiz genç, son çare olarak 2 aydır görüşmediği eski sevgilisinden borç isteme seçeneğini de gündemine alırken, "ya ben feci üşütmüşüm eve gidip yorganın altına gircem :(" ve "babaannemi hastanaeye kaldırmışlar oraya uğramam gerekiyor :(" yanıtlarıyla birlikte geceyi evde Beyaz Şov izleyerek geçirmek ise en kötü senaryo olarak kenarda bekletiliyor.