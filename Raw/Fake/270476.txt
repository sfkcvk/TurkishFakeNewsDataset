Boko Haram Güven Verdi: ‘‘Rahat olun öldürdüğümüz 2.000 kişi içinde karikatürist olmadığına eminiz...’’ Nijerya’nın Baga kasabasını ele geçirmesinin ardından en az 2.000 kişiyi öldüren Boko Haram örgütü, Fransa’da olanlara dair ilk açıklamasını yaptı. Boko Haram olarak her daim düşünce özgürlüğünden yana olduklarının altını çizen yönetim kademesi “Valla burada bildiğin Nijeryalı düz köylüleri öldürdük biz, öyle karikatüristtir, yazardır, o tip kimse yok. Herkes rahat olsun” mesajı verdi. Örgüt, kendilerinden kaynaklı olarak İslamofobi oluşmamasına ilişkin yoğun gayretleriyle biliniyor… Dünyanın en tehlikeli dini terör örgütlerinden biri olarak gösterilen Boko Haram, Fransa’da Charlie Hebdo dergisine yapılan saldırının ardından ilk kez konuştu. Nijerya’da Baga’yı ele geçirmelerinin ardından basın mensuplarının karşısına geçen örgüt lideri Abubakar Shekau, öncelikle Charlie baskınında ölen 12 kişinin yakınlarına başsağlığı diledi. Gelişmeleri kaygıyla izlediklerini belirten Shekau, “Yani 3 gündür kaçıyosun ediyosun ne için? 12 tanecik adam için. Oraya verdiğin emekle Nijerya’da 150 haneli bir köy rahatlıkla katledilir. Her şeyi geçtim yazar-çizer öldürme işi feasible değil arkadaşlar” diyerek katliamı eleştirdi. Yapılanları kesinlikle yanlış bulduklarını kaydeden Örgüt Lideri, bu tür eylemlerin İslamofobi’yi körükleyerek en başta Müslümanlara zarar verdiğini aktardı. “Buyur bak biz daha dün 2.000 mi 2.500 mü artık neyse bir grup köylüyü öldürdük, dünya kamuoyunda bir Allahın kulu ilgilenmedi. Üç tane karikatürist vursan ohoo herkes ayağa kalkar. Yani bunlara dikkat edilmeli biraz” diyen Abubakar Shekau, gazetecileri yaşananları birebir görmeleri için köyün içinde minik bir geziye davet etti. Sırf bu basın toplantısı için köyün tamamını katletmeyip bir grubu ayırdıklarını belirten Boko Haram Lideri, “Bu ‘sanatçı’ konusuna inanın çok dikkat ediyoruz arkadaşlar, köyü basınca özellikle sorduk. Zaten okuma yazma bilen 17 kişi çıktı, nolur nolmaz diye onları ayırdık. Dört kişi de topraktan çanak çömlek yapabiliyor, Nijerya şartlarında heykeltıraş sayılır. Aha hepsi burada buyrun isterseniz alabilirsiniz bunları” diyen Abubakar Shekau, rehin aldığı köylüleri basına teslim etti. Boko Haram'dan Fransa katliamına ilişkin bu değerlendirme gelirken, dünyanın diğer sayılı örgütleri de yaşananlara ilişkin şu açıklamaları yaptı:  Yani biraz da alışma meselesi. Şimdi biz gazeteci falan öldürüyorduk, herkes bir şaşırıyordu falan ama şimdi alıştılar. Tepki bile çekmiyor, hatta açıkçası bizim de gazeteci öldüresimiz gelmiyor. Belki Boko Haram'daki arkadaşlar gibi daha geniş kitlelere ulaşmamız gerek bizim de… Neyse stoklara bir bakalım karikatürist var mı, olmadı köy basarız.  Bu olayda maalesef herkesin atladığı bir nokta var. Saldırıyı düzenleyen arkadaşlar gizli gizli mizah dergisi mi okuyorlarmış? Nereden biliyorlar o dergide ne olduğunu? Bizce mutlaka bir özeleştiri vermeliler bu noktada…  Eskisi gibi değil artık hiçbir şey ya… Bak zamanında tek yön New York’a Allah seni inandırsın 29.90 Euro’dan uçak bileti buluyorduk, bambaşka eylemler yapılabiliyordu. Şimdi kalmadı öyle kampanyalar, mecbur böyle rent a car’lı baskınlara yönelmek durumunda kalıyoruz. Biz de memnun değiliz açıkcası…  Pardon, şöyle tam anlamıyla, gerçekten üstlenen oldu mu Fransa’daki şeyi? Olmadıysa bizim politbüro bir bakacak duruma, gerekirse sahipsiz bırakmayız, kimsenin endişesi olmasın.