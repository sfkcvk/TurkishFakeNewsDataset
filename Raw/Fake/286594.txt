Türkiye Panikte: Erdoğan'ın Şehit Cenazelerinde Konuşmasını Engellemek İçin 1200 Tesis Açılışı Gerçekleştirilecek Daha önce şehit cenazelerine gitmediği için eleştirilen Erdoğan'ın gittiği ilk törende tabut başında propaganda yapması tüm ülkede panik yarattı. Cumhurbaşkanı'nın bir daha şehit cenazesine gitmemesi için seferber olan Türkiye'de, yıl sonuna dek 1.200 tesis açılışı yapılması hedefleniyor... Recep Tayyip Erdoğan'ın bir kez daha şehit cenazesinde konuşma yapmaması konusunda tek yürek olan Türkiye'de, tüm vatandaşlar elinden geldiğince bir açılış yaparak Cumhurbaşkanı'nın dikkatini dağıtmaya çalışacak. ''Bari şehit aileleri rahat bırakılsın'' denilerek 81 ilde organizasyonlara derhal start verilirken; Erdoğan'ı yıl sonuna dek kuruyemişçiden, hidroforu değişecek binalara, hatta mantolama yapılacak apartmanlara kadar yoğun bir açılış programı bekleniyor. Dün gerçekleşen törenin ardından açılışı gerçekleşen ilk tesis ise Giresun'dan Çotanak TV oldu. Giresunlu iş adamı İsmail Çotanak'ın salonunda kurulan tripodla açılışı yapılan Çotanak TV henüz sadece periscope üzerinden yayın yaparken, kanal sahibi ise Cumhurbaşkanı Erdoğan gelene dek birkaç kez daha açılış yapmak istediğini kaydetti. ''Valla adı üstünde test yayını yapıyoruz henüz, bazı eksiklerimiz olabilir ama önemli değil. Önemli olan Cumhurbaşkanımızı şehit cenazelerinden uzak tutmak'' ifadelerini kullanan İsmail Çotanak, periscope uygulamasının çok fazla şarj yemesinden de şikayetçi oldu. Çotanak TV dışında bugün yurt çapında irili ufaklı birkaç tesis daha hizmete başlarken, Türkiye'nin bu yeni sanayi hamlesinde açılışı planlanan bazı tesisler ise şöyle:  En hızlı yoldan bildikleri yegane işi yapabileceklerini düşünen Edirneliler, tesisin temeli için hazırlıklara başladı bile. Yılda 20.000 kıspet kapasiteli olması planlanan tesis için yetkililer, "Kim giyecek olum o kadar kıspeti?" şeklindeki eleştirileri ileri bir tarihe erteledi.  4 adet meşhur tostçunun açılışında, ayranı bizzat Erdoğan yapacak...  Tarihinde herhangi bir teknolojik tesise sahip olmadığının bilinciyle hareket eden Burdur halkı, yıllardır hayal ettikleri cafeyi açmak üzere olan 3 ortağı ikna etmek için çalışmalara başladı. Açılış, Erdoğan Burdur'a gelene dek ertelenmeye çalışılıyor...  "Ya aslında biz açılışa Serdar Ortaç'ı düşünüyoduk ama neyse..." diyen genç girişimci Serhat Özpınar (29) kararından vazgeçerek şehri onlarca şehitten kurtardı. Özpınar'ın heykeli Konyaaltı'na dikilerek 1 açılış da oradan elde edilecek...  Mersin'in en büyük kozu için çalışmalar hızlandırıldı. "Ya olmadı plutonyumu elden ele getirelim şimdilik" görüşüyle yola çıkan vatandaşlar, uranyumun da bir kısmını boş yazlıklarda saklayacaklar.  Entegre 4 tesis temelinin açılışını yapılacak. Tesislerin nereye entegre olacağı henüz netlik kazmazken; yetkililer "işte ihtiyaç oldukça, hazırda bulunsun" sözleriyle ileride illa bir işe yarayacağını söylediler.  22 yıldır boş duran Erzurum Merkez Kapalı Spor Salonu'nun tabelası değiştirilerek açılışa derhal hazır hale getirilen tesis önümüzdeki 22 yılı da bu şekilde geçirecek. Halk, "En azından ismi havalı oldu" görüşünde birleşmiş durumda  Tesisin, Alman İstihbarat Servislerinin engellemelerine rağmen açılması için düğmeye basıldı.  Hiç olmazsa plan-proje bazında açılışın gerçekleşebilmesi için boş arazi arayışları sürüyor. Yetkililer son olarak Marmara Denizi açıklarında 2-3 apartman sığabilecek bir kayalık bulunduğunu müjdeledi...