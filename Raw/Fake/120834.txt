Yorum ve Paylaşımlarıyla Kitleleri Peşinden Sürükleyen Facebook Kullanıcısının Tatil Boyunca Yerini Dolduracak Yeni İsim Arayışları Sürüyor Yemin Krizi, Şike Skandalı, Terör Saldırıları derken art arda oldukça gergin günler yaşayan Türkiye, Facebook kullanıcısı Serden Güçlübey'in bir süre kafa izni kullanacağı haberiyle bir kez daha sarsıldı. Gündeme dair yorum ve paylaşımlarıyla başta arkadaş listesindeki 216 kişi olmak üzere kitleleri derinden etkileyen ve hemen her konudaki görüşleri büyük bir merak ve ilgiyle takip edilen Güçlübey'in yaklaşık 10 gün kadar internetten uzak kalacağı haberi vatandaşlar tarafından korku ve endişe ile karşılanırken, bu süre içinde yerini dolduracak alternatif isim arayışları da şimdiden başlamış durumda.
 
Dün akşam saatlerinde Facebook duvarına yazdığı bir iletiyle sevenlerine seslenen Güçlübey, seçim sürecinden itibaren devam eden yoğun çalışma temposu nedeniyle çok yıprandığını belirterek, şu ifadelere yer verdi: 
 
Haber başta Serden Güçlübey'in arkadaş listesi olmak üzere sosyal medyada soğuk duş etkisi yaratırken, ilk şoku atlatan birçok kullanıcı bu sabahtan itibaren kendileri için gündemi yorumlayacak yeni bir isim arayışına başladılar bile. Güçlübey'in yokluğunda doğan otorite boşluğunu doldurmaya en yakın görünen adaylar ise şöyle sıralanıyor:
 
  41 yaşındaki Çokay, Türk İnternetinin en kıdemli yorumcularından. Dahi anlamındaki de ve da'ları % 70 başarı oranıyla ayrı olarak yazabilmesinin yanında, aynı zamanda yorumculuğa perjoratif spekülasyon metodunu getiren isim olarak da öne çıkıyor. Özellikle spor haberlerine yaptığı yorumlarla kitleleri birleştirici bir kimlik edinen Çokay'ın adaylığına şike soruşturması nedeniyle sıcak bakılırken, terör konusundaki yorumlarında bugüne kadar "bu vatan hepimizin, neyi paylaşamıyoruz!?!!"dan öteye gidememiş olması da hanesine pozitif puan olarak yazılıyor.
  

 
  "Facebook'un sakin gücü" olarak bilinen Çalışar, profilinde siyah kurdele kullanma konusunda tam bir duayen. Kurdelenin tam olarak ne zaman profil resmi olarak kullanılacağı ve ne kadar bir süre sonra tekrar normal profil resmine dönüleceği konusunda otorite sayılan Berrin Çalışar, özellikle "yorumsuz" başlığıyla yaptığı paylaşımlarıyla tanınıyor.
 
  Mehmet Erbakır'ın "11 Küskünler" hareketiyle milliyet.com.tr'yi terk etmesinin ardından sitenin yorum kısmının öne çıkan isimlerinden olan Kaymaksız, 2008'den 2010'a kadar milliyet.com.tr yorum işleri liderliğini büyük bir başarıyla yürüttü. Kendisinin döneminde günlük yorum oranı tarihte ilk defa 188.2'nin üzerine çıkarken, birbirini tekrar etmeyen, anlamlı yorumların sayısı da rekor bir artışla günlük 4.2 ortalamasına ulaştı. 
 
  Türkiye onun adını ilk olarak 2007 senesindeki genel seçimlerde duydu. Seçim dönemindeki paylaşımları ve yorumlarıyla desteklediği partinin oylarını %0,0002 oranında yukarı çekerek büyük bir sükse yaptı. O dönemden beri Facebook, Twitter ve Friendfeed'de düzenli olarak güncel konuları işleyen başarılı internet kullanıcısını öne çıkaran bir diğer husus ise tartışmalarda yazılan her bir cümleye en az 3'er paragraf cevap verebilecek kadar boş vaktinin ve sabrının olması.