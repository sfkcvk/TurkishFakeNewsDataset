72. Doğum Gününü Kutlayan Ajda Pekkan'da Yeni Kariyer Heyecanı: Bakalım Müzikte Yakaladığı Başarıya Komedide de Ulaşabilecek mi? Sahnelerde yarım asrı çoktan geride bırakmış olan Ajda Pekkan şimdilerde yeni başladığı "komedyenlik" kariyeriyle gene gündemde. Bu topraklarda onu kim tanımaz? Şarkılarıyla yarım asırdan fazladır müzik dinleyiclerine hitap etti. Bir dönem sinema filmlerinde oyunculuğuyla dikkat çekmişti. 12 Şubat 1946 doğumlu Ajda Pekkan 72 yaşını geride bıraktığı bugünlerde "hiçbir şey için geç değil" sloganını hayata geçirerek adeta ebedi gençliğin şifrelerini veriyor. "Sahnelerin bu kadar sene hakkını verdim. Komedyenlik niçin bana yakışmasın?" diyen Ajda Pekkan 73 yaşına "yeni bir kariyer hedefiyle" girmenin heyecanını yaşıyor. "Gülmek insanı genç tutar. Benim gibi zeki bir insanın espri yeteneğinden halkımı mahrum bırakmak olmazdı. Bana yakışmazdı. Artık hem stand-up komedyen olarak sahnelerde hem yazar olarak senaryolarda "komedinin kraliçesi " olacağım" diyen Ajda Pekkan'ın komedi performansı başlangıç için hiç de fena değil. Ajda Pekkan'ın komedi kariyerine bu hızlı başlangıcı karşısında Gülse Birsel ve Cem Yılmaz cephelerinde ise derin bir sessizlik hakim.