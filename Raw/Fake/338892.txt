Birleşmiş Milletler Güvenlik Konseyi ''Hay s.kicem Suriyesi'ni de artık'' Gündemiyle Toplandı... Suriye rejimi tarafından Doğu Guta bölgesinde kimyasal silah kullandığı iddialarının ardından dün gece orduya ait bir havaalanının füzelerle vurulmasıyla birlikte bölgede gerilim bir kez daha yükselirken, gelişmeler üzerine acil olarak toplanan Birleşmiş Milletler Güvenli Konseyi sert açıklamalara sahne oldu.  Güvenlik Konseyi'nin bugün gerçekleşen toplantısı, daimi üyeler olan ABD ve Rusya temsilcileri arasındaki karşılıklı atışmalarla başladı. ABD tarafından Suriye rejiminin kimyasal silah saldırılarını örtbas etmekle suçlanan Rusya, kimyasal silah iddialarının ABD'nin provokasyonu olduğunu söyleyerek yanıt verirken, Konsey'in geçici üyelerinden Peru'dan gelen açıklamalar gerginliği daha da artırdı. Oturumu yöneten Peru'nun BM Güvenlik Konseyi temsilcisi Büyükelçi Gustavo Meza-Cuadra, bir süre ABD, İngiltere, Fransa, Rusya ve Çin temsilcileri arasındaki atışmanın bitmesini bekledikten sonra "Arkadaş bi susun ya!" sözleriyle duruma müdahale etti. Ülke olarak konuyla hiç alakaları olmamasına rağmen talihsiz bir dönemde Güvenlik Konseyi'ne seçilmeleri nedeniyle haftada bir olağanüstü olarak toplanıp Suriye konuşmaktan son derece sıkıldığını belirten Cuadra, sert açıklamalarına şu sözlerle devam etti: "Bakın ben taa dünyanın öteki ucundan gelip burada her hafta Suriye dinliyorum. Vay sen Halep'te şunu yaptın, vay sen Rakka'da böyle yaptın, yok efendim Ahrar Şam bilmemne örgütüne silah verdin. Bir yığın anlamadığım Arapça isim. Oturum bitiyor Peru'ya dönüyorum, daha jetlag'im geçmeden hadi bir olağanüstü toplantı daha. Bir değil, beş değil. Yani çok afedersiniz ama s.kicem sizin Suriye'nizi de Halep'inizi de bilmemne ül fetih örgütünüzü de artık. Doğru söyleyin ne var olm bu Suriye'de bu kadar? Zengin ülke desen değil, büyük desen hiç değil. Birbirinize dalacaksınız da elin ülkesini mi bahane ediyorsunuz? Açık konuşun bizimle..." Ortadoğu'daki orta boy bir ülkede gerçekleşen iç savaşın neden bu kadar olay haline getirildiğini anlamadığını da sözlerine ekleyen Peru'lu diplomat "Biz de zamanında sıkıntılı günler yaşadık, hiç bu kadar tantananasını yapmadık. Efendi efendi iç savaşımızı yapıp oturduk. Koca koca ülkelersiniz ya ayıp değil mi? Utanmasanız bunun yüzünden 3. dünya savaşı başlatacaksınız. Ayrıca bir şey sorucam, bu nasıl iç savaş abi? Nerdeyse Suriyeliler'den başka herkes orada birbiriyle çatışıyor. Adamların iç savaşını çaldınız resmen." diyerek ABD ve Rusya temsilcilerine yüklendi.  Meza Cuadra, son olarak 2019 yılında geçici üyelik bittiğinde bir daha 50 yıl kadar bu göreve seçilmemek için Birleşmiş Milletler'e dilekçe vereceklerini belirtirken "Polonya, İsveç ve Fildişi Sahili temsilcisi arkadaşlarla da görüştüm, onlar da aynı fikirde. Bu savaşın biteceği yok, bizi bulaştırmayın da siz ne b.k yiyorsanız yiyin." sözleriyle oturuma son verdi.