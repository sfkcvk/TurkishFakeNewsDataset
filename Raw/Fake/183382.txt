Sağlık Bakanlığı'nın Obeziteye Karşı Başlattığı Mücadele Kapsamında 1500 Obez İtlaf Edildi Sağlık Bakanlığı tarafından bir süredir obezite hastalığına karşı başlatılan kampanya ve tanıtımlar sayesinde halk aşırı şişmanlığa karşı teyakkuza geçerken, çeşitli illerde duyarlı vatandaşların mudahalesi sonucu şu ana kadar 1500'e yakın obezite hastası itlaf edidi. Sağlık Bakanlığı adına bir açıklama yapan Basın Sözcüsü Güvenç Över, yürütülen kampanya çalışmalarının bir nebze olsun yanlış anlaşıldığını kabul ederek "Halkımız obezite tehlikesine karşı mücadele etmekte bu yolu seçti. Kampanya düşündüğümüzden biraz daha fazla duyarlılık yaratmış olabilir. Konuyu inceliyoruz..." diyerek yaşanan gelişmeleri aktardı. Bir hafta önce Yozgat kırsalından gelen ilk itlaf haberi ile birlikte bakanlık olarak harekete geçtiklerini belirten Güvenç Över, tüm çabalarına rağmen kısa süre içerisinde yurdun çeşitli kesimlerindeki itlaf edilen obez sayısının çoğalmasını engelleyemediklerini kaydetti. Vatandaşların ne ara obeziteye karşı böyle bir hassasiyet geliştirdiğini anlayamadıklarını itiraf eden Över, şöyle devam etti: "Evet, bu kampanyaya başladığımızda memleketteki obezite hastalığı oranını düşürmek gibi bir hedefimiz vardı. Ki şu son gelişmelerle beraber %4'lük bir azalma da kaydedilmiş durumda fakat buradan bir kez daha yineliyorum. Lütfen vicdanı olan vatandaşlarımız bu itlaf çalışmalarına bir son versin. Vücut kitle indeksi 30'un üstünde olanın gözünün yaşına bakmıyor halkımız. Hayır yani, bir de şu soru var. Neden bu kampanya? Biz Sağlık Bakanlığı olarak yıllardır çeşitli kampanyalar yaparız ama bu kadar iyi geri dönüş aldığımız hiç olmamıştı. Domuz gribi döneminde bir türlü elini yıkamayı öğretemediğimiz kitleler söz konusu olan obezite olunca hemen harekete geçti. Demek ki halkımız, şişmanlığa karşı belli bir refleks geliştirmiş galiba...” Sağlık Bakanlığı'nın konu hakkındaki görüşleri bu yönde olurken, Türkiye'nin dört bir yanında itlaf çalışmaları tüm hızıyla sürüyor. Son birkaç gün içerisinde çeşitli bölgelerimizde yaşanan vakalardan bazıları şu şekilde oldu:  Yazıldığı spor salonuna 2 hafta gelip bir daha takip etmeyenlerin listesinin internete sızmasının ardından harekete geçen halk, dördü kadın olmak üzere 7 obezite hastasını itlaf etti...  Burger King'de sıra bekleyen bir obezite hastası, "Söz, önümüzdeki pazartesi rejime başlıyorum" şeklinde yalvarmasına rağmen itlaf edildi...  Kırsal alanda sıkıştırılan 3 obezite hastası ile halk arasındaki nefes kesen kovalamaca (12 saniye, 43 salise), hastaların kalp krizi geçirmesi ile sonuçlandı...  Zayıflığı nedeniyle yıllardır "Çiroz Sami Usta'nın Yeri" olarak adlandırılan kebaplarıyla ünlü lokantada 1,5 porsiyon adana siparişi verenlerin dürümlerinin içine siyanür katıldığı tespit edildi. Adana'da son haftada yaşanan 78 itlaf vakasından 60'ının Çiroz Sami Usta'nın Yeri'nde gerçekleştiği bildirildi...  Ölüm, onları pilates'te yakaladı. 18 kişilik haftaiçi grubunun tamamı pilates toplarıyla boğularak itlaf edildi...  4 kişilik bir ailenin evi, obezite hastası oldukları iddiasıyla mahalleli tarafından kuşatıldı. Aile tarafından vücut kitle indeksinin yanlış hesaplandığına dair itirazlar ve "bizim ailece kemiğimiz kalın" savunması mahalleliyi ikna etmeye yetmedi...  İtlaflardan kaçarak Artvin kırsalına saklandığı tespit edilen 14 kişilik obezite hastası grubu köylüler tarafından ele geçirilerek Çoruh Nehri'nde kayıksız serbest rafting'e bırakıldı. Gruptan haber alınamıyor... Yetkililere göre, şu ana dek 1200 obezite hastası çeşitli Avrupa ülkelerinden siyasi sığınma talebinde bulunurken halen Türkiye genelinde 10.000 dolaylarında obezin kırsal kesimde kaçak olarak yaşadığı, bazılarnın ise aileleri ve dostları tarafından tavan arasında saklandıkları belirtiliyor. Hükümet, obezite hastalarının korunması için emniyet güçleri ile birlikte seferber olmasına rağmen, çeşitli köylerde yaba ve meşalelerle obez avına çıkan köylülerin henüz ikna edilemediği gelen haberler arasında.