Sınıf Öğretmeni Olarak Atanan Merve Serinci(27)'nin Özgüveni Son 27 Yılın En Yüksek Seviyesini Gördü... Hafta içerisinde atamaları yapılan yaklaşık 36 bin öğretmenden biri olan Merve Serinci(27), bu yıl bayrama erken girenlerden. Müjdeli haberi almasının ardından özgüveni son 27 yılın zirvesini gören Serinci'nin şu ana dek telefon rehberinden 16 kişiyi, facebook listesinden ise 22 kişiyi engellediği bildirilirken, yetkililer bilançonun daha da artmasından endişeli. Atama sonuçlarını evinde ailesiyle birlikte değerlendiren Serinci, o gün yaşadıkları heyecanı şu sözlerle ifade etti:  “Sonuçların açıklanacağını gün ailecek kriz masası kurduk. Evde 1 masaüstü bilgisayar, 1 laptop , 2 tablet ve 4 akıllı telefon ile Bakanlığın sitesine girmeye çalıştık. Yoğun çabalarımız 3. saatinde sonuç verdi ve TC numaramla yaptığım son sorgulamamda atandığım ili ve okulu görünce sevinçten ne yapacağımı bilemedim. Olduğum yere patates çuvalı gibi yığılıp kalmışım. Evdeki herkes sevinçten pazarcı esnafı gibi bağırıp çağırdığından bana ilk müdahaleyi biraz geç yapmışlar. Yarım saat kadar sonra kendime geldiğimde o eski atama bekleyen sümsük kız gitmiş, yerine yepyeni bir Merve Serinci gelmişti..."  “ ” Batman Hasankeyf Atatürk İlkokulu'na Sınıf Öğretmeni olarak atanan çiçeği burnunda eğitimci, ilk şoku atlattıktan sonraki hislerini ise şöyle dile getirdi: “Artık o eski silik Merve yok, devletin koskoca kadrolu Sınıf Öğretmeni Merve Hanım var. Neticede genç, bekar ve kadrolu sınıf öğretmeniyim, kralını tanımam. Bundan sonra, belediyenin çay bahçesinde buluşup bir kase dondurmayı iki kaşıkla yiyerek romantik erkek ayakları yapan çapulculara selam bile yok. Götü göbeği ekmek hamuruyla yarışan, bakımsızlıktan çöp konteynırının iç yüzeyi görünümlü dişlere sahip, moda diye saçı sakalı birbirine karışmış IŞİD militanı gibi tipleri de tamamen hayatımdan çıkartıyorum. Şimdi düşünüyorum da, ben de ne midesizmişim arkadaş...” Açıklamaları sırasında cep telefonu çalan Serinci, ekrandaki ismi basın mensuplarına gösterirken “Al işte, bi barzo daha arıyor. Kıytırık özel bir şirkette satın almacı mühendis mi ney... Ya sen artık dünyayı satın alsan nolur eşşek! Devletin kadrolu öğretmenini nasıl ararsın ya?! Sen kimsin ya, kimsin sen!“  sözleriyle de tepkisini sert bir şekilde dile getirdi. Çağrıyı meşgule alıp, numarayı engelledikten sonra bir nebze sakinleşen genç öğretmenin atamasının üzerinden daha 48 saatlik bir süre geçmesine rağmen 22 kişiyi meşgule aldığı, telefon rehberinden 16, Facebook hesabından ise 22 kişiyi sildiği öğrenildi. Serinci'ye yakın kaynaklar ise, instagram ve Twitter hesaplarındaki sayılara henüz ulaşamadıklarını ancak engellenen ve silinen kişi sayısının artmasından endişe duyduklarını açıklıyorlar.  Basın toplantısında söz alan genç öğretmenin annesi Aysel Serinci de, kızının hayatıyla ilgili aldığı bu kararda son derece haklı olduğunu belirtti. Kızına destek olmak amacıyla düne kadar öğretim görevlisi bekar oğlan sahibi Mine Hanım'la yakın ilişkiler içinde olan Aysel Hanım, bir sonraki kısır gününe 'zaten çok yiyordu o koca götlü uyuz karı" gerekçesiyle Mine Hanım'ı davet etmeyeceğini açıklarken, baba Şükrü Serinci ise kızının ve eşinin ruh sağlığından endişe duyduğunu belirtmekle yetindi.