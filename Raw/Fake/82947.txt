Şehirden Bir Süreliğine Uzaklaşmak İsteyen Sanat ve Moda Dünyasının Tanınmış İsimleri, Güneye İnmek Yerine TOKİ Pendik Göçmen Konutları’nda Eve Çıktılar Bir süredir kulislerde İstanbul'un keşmekeşinden kaçıp uzaklaşacakları konuşulan sanat ve moda dünyasının sıradışı isimlerinden stilist Kutay Tekilcan, yeni nesil edebiyatçılardan Erden Yakutoğlu ve manken ve oyuncu Hande Kanatçı, beklentilerin aksine güneyde bir sahil kasabasına yerleşmek yerine Pendik ilçesindeki TOKİ göçmen konutlarında beraberce eve çıkarak bir kez daha herkesi şaşırttılar. Yeni evlerinde basın mensuplarını ağırlayan marjinal üçlü, kararlarında merkezi yerlerdeki kira fiyatlarının etkili olduğunu belirterek, 3+1, 120 metrekare, içi sıfır yapılı dairede aidat hariç 650 TL'ye oturmaktan duydukları memnuniyeti dile getirdiler.