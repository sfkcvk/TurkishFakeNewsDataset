Cumhurbaşkanlığı'ndan Hibe Uçak Açıklaması: ''Üçüncü kat imara uygun...'' Katar Emiri tarafından Sayın Erdoğan'a hibe edildiği iddia edilen Boeing 747 - 400 tipi uçak hakkında düzenlenen basın toplantısında, Cumhurbaşkanlığı sözcüsü Cevdet Özatar merak edilen soruları yanıtladı. Konuşmasına "Değil 400 milyon dolar, 500' de olsa biz uçagı almayı bilirdik ama Katar'lı kardeşimizin içinden gelmiş. Eee hediyeyi kabul etmemek de örf ve adetlerimize aykırı" diyerek başlayan Cevdet Özatar; "Söylediklerine göre ucak 2 katlıymış, takribi 3 salon, 15 oda falan. Önce gidip yerel belediye başkanlarımızla görüştük. İki katlı uçak imar yasasına uyuyor mu diye sorduk. Çok şükür hepsi onay verdi" sözleriyle kamuoyunu rahatlatacak açıklamalarda bulundu. Basın mensuplarından gelen "Bu uçaga bir kat daha çıkılır mı? Sayın Cumhurbaskanı'mız 15 odaya sığamaz" sorularına gayet objektif yanıtlar veren Özatar "Salondaki kirişleri kırarak daha ferah bir ortam yaratmak adına çalışmalarımız var fakat elin gavuru odaların alçısını kalın çekmiş, sıkıntı çıkabilir" diyerek devam etti. Uçağa 3. katı çıkma hususunda Cumhurbaşkanlığı sarayı inşaatında çalışan sıvacı ustalarla istişareleri bizzat takip ettiğini belirtti. Yerli uçak projelerinde de ne kadar ilerlediğimizi açıklayan Özatar "Arkadaslar 3. katı geçtim; bu uçağın halıları olsun, perdesi olsun, hepsini biz yenileyeceğiz. Motor falan boş işler, biz de yapmasını bilirdik ama önce yolcu rahat edecek" diyerek basın toplantısını bitirdi.