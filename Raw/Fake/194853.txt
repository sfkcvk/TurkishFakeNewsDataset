Cumhuriyet Bayramı'na Hak Ettiği İlgiyi Yeniden Kazandıran AKP'de, Sıradaki Hedef Kabotaj Bayramı Getirilen kısıtlama ve engellemelerle Cumhuriyet Bayramı'nın geniş kitleler tarafından yeniden coşkuyla kutlanmasına vesile olan AKP'de yüzler gülüyor. Uzun yıllardır sadece stadyumlarda bir grup öğrenci, bürokrat ve asker tarafından resmi törenlerle kutlanan, geri kalan büyük bir çoğunluk içinse hafta içine denk geldiğinde resmi tatil olması dışında pek bir anlam ifade etmeyen Cumhuriyet Bayramı'nı karşılıklı inatlaşmalarla bir namus meselesi haline getirmeyi başaran parti kurmayları, son olarak denizcilik camiasından gelen rica üzerine Kabotaj Bayramı'nı da çeşitli yasaklarla gündeme taşıyarak hak ettiği yere getirmeye hazırlanıyorlar.