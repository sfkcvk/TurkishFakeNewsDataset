Latin Amerika'nın Ardından Cumhurbaşkanı Erdoğan'dan 'Paralel Yapı'yı Dinleyen Afrika Liderleri, Avustralya'ya Seslendi: ''Hiç gülmeyin olum, size de gelecek sıra...'' Geçtiğimiz hafta Amerika kıtasını hedef alan açıklamarıyla gündem yaratan Cumhurbaşkanı Erdoğan'ın gündeminde bugün de Kara Kıta Afrika vardı. Erdoğan, Türkiye - Afrika zirvesi için bulunduğu Ekvator Ginesi'nde Afrikalılar'ı paralel yapıya karşı uyarırken, ev sahibi Devlet Başkanı Qubiyah Johan, ise akşam saatlerinde düzenlediği basın toplantısında Avustralyalı liderlere seslendi: ''Ya siz 'nasılsa uzaktayız, bize ilişmez' diye kıs kıs gülüyorsunuz oradan ama Güney Amerika da ona güveniyordu, bakın noldu. Aborjinler'in atasından girer, yılbaşını niye her sene ilk burası kutluyor?'dan çıkar, ne olduğunu anlamazsınız yemin ediyorum...” Erdoğan'ın bir hayat gerçeği olduğunu ve bundan kaçış olmadığını samimiyetle dile getiren Ekvator Ginesi Devlet Başkanı Qubiyah Johan, kendisinin nev-i şahsına münhasır kişiliğini Afrika ülkeleri olarak çoktan kabul ettiklerini ifade etti. "Yani diyecek bir şey yok, kaç zamandır elimiz yüreğimizde, ha geldi ha gelecek diye bekliyoduk. Kısmet bugüneymiş, napalım… Kader" derken, Erdoğan sonrası ülkedeki durumun şu an için stabil olduğunu ifade etti. Recep Tayyip Erdoğan’ın Türkiye-Afrika zirvesindeki konuşmasının ardından Avustralyalı liderler arasında gülüşmeler olduğu yönünde kendilerine duyumlar geldiğini belirten Johan, “Bakın kendisi Başbakanken durum bu kadar değildi. İyi kötü grup toplantısı, bakanlar kurulu falan oluyodu bu kadar rahat çıkamıyodu Türkiye dışına. Ama şimdi öyle değil, çat kapı her an gelebilir. Hadi biz zaten alışkın sayılırız, eskiden de arada gelir 'paralele dikkat edin' der, bi iki çocuk sever giderdi. İyi kötü idare etmeyi öğrendik. Siz düşünün...” sözleriyle kimsenin kendisini güvende hissetmemesi gerektiğine vurgu yaptı.  Qubiyah, Erdoğan Cumhurbaşkanı olduktan sonra telefon görüşmelerinin de neredeyse 4 kat arttığını söylerken, cep telefonundaki SMS'lerin bir kısmını da gazetecilerle paylaştı: - Qubiyah, naaptık o bizim toplantı işini? - Hşş toplantıda mısın? Çknca arasana bi. Önemli... - Uyudun mu? - Ustayla uğraşmak zor ya… başında beklemeyince çalışmıyorlar Qubi. - Pide mi söyliyim ustalara, döner mi ne dersin? - Doğru söyle bak, paralelle konuşmuyorsunuz di mi? - Qubi… ayıp oluyor cevap versene… - Sen bilirsin… - Uçaktayım ben şimdi, kalkıyoruz, inince ararım Ekvator Ginesi Devlet Başkanı'nın açıklamalarına, Avustralya'dan yanır ise gecikmedi. Afrika’ya gülmek gibi bir tutum içinde olmadıklarını, o sırada akıllarına başka komik bir şey geldiği için güldüklerini söyleyen Avustralya Başbakanı Jullia Gilard, “Ya biz niye size güleeheh.. pardon… başka bişey dedi biri ona güld.. ahahah… çok iyi ya… ahhahaa”  ifadelerine yer verdi.  Sıranın kendilerine gelmek üzere olduğunun da malesef farkında olduklarını belirten Gillard, “Uyarı için Afrikalı dostlarımıza ayrıca teşekkür ediyoruz ancak biz zaten yaklaşan tehlikenin farkındayız.Üzerinde çalışıyoruz, bakalım var bikaç fikir. En kötü Başbakan düzeyine indiririz orada ilişkiyi. Bunun bir küçüğü var çünkü, o nispeten daha şey..." sözleriyle de Avustralya kamuoyunu rahatlatacak mesajlar verdi.