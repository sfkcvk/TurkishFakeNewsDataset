Telif Haklarında "REP" Dönemi Kültür ve Turizm Bakanlığı Telif Hakları ve Sinema Genel Müdürlüğü'nden yapılan açıklamaya göre artık telif hakları ile korunan eserlere "REP" karşılığında ulaşılabilecek. 
 
Kültür ve Turizm Bakanlığı'nın uzun bir süredir üzerinde çalıştığı "Esere ve Emeğe Saygı" projesi kapsamında ilk önemli kararı, eserlerin bedellerinin ödenme şekliyle ilgili oldu. Daha önce üçünbiri ve yayıncı/yapımcı şirketin gönlünden kopan gelirlerle yetinmek zorunda olan eser sahipleri, bundan böyle uluslarası platformda çok itibar gören bir ödeme şekli olan Rep'lerle yeni bir gelir kapısına daha kavuşmuş olacaklar. 
 
Kararla ilgili olarak basın mensuplarının sorularını yanıtlayan Telif Hakları ve Sinema Genel Müdürlüğü Basın Sözcüzü Ersin Özbükey, "Rep'lerin an itibariyle neye yaradığını, nasıl kullanıldığını ve alışverişlerdeki takas değerini tam olarak bilemiyoruz ancak bu kadar itibar gören bir şeyin illa ki maddi bir değeri vardır...yani olsa iyi olur" diyerek eser sahiplerini rahatlatacak mesajlar verdi. Konu hakkında görüşlerine başvurduğumuz çeşitli branşlardan sanatçılarsa ağızlarını bozmamak için bir yorum yapmaktan kaçındıklarını belirterek derhal uzaklaşmamızı istediler. 
 
Özellikle internet forumlarında yoğun bir şekilde destek gören yeni uygulamanın önümüzdeki dönemde terazi satışlarına da olumlu anlamda yansıması bekleniyor.