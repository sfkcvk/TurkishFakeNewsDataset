"Şifreli Soru Kitapçığı" İddiaları Yüzünden Zor Günler Geçiren ÖSYM,  Yetkilerini Milli Piyango İdaresine Devretmenin Hesaplarını Yapıyor 2011 YGS ile ilgili olarak ortaya atılan "şifreli soru kitapçığı" iddialarının ardından bir kez daha güven kaybına uğrayan ÖSYM, yetkilerini Milli Piyango İdaresine devretmenin hesaplarını yapıyor. ÖSYM adına dün akşam basın mensuplarının karşısına geçen Genel Sekreter Davut Feridal, kurum olarak artık onarılamayacak derecede yıprandıklarını belirterek, "Şu saatten sonra daha da fazla uğraşmanın bir anlamı yok herhalde. En iyisi biz bırakalım bu sınav işini, Milli Piyango İdaresi şanslı öğrencileri çekilişle belirlesin. Hiç değilse milletin kafası rahat olur." şeklinde konuştu.