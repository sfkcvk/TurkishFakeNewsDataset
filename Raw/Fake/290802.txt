Dalgınlıkla Yapılan ‘Reply To All’ Bir Ofise Daha Ateş Düşürdü... Türkiye bu sabah yine bir “reply to all” faciasına uyandı. Vahim olayın adresi bu kez İstanbul Maslak’ta bulunan Albazlar Holdin golurken, İnsan Kaynakları’dan tüm şirkete gönderilen gelen e-mail’i “Gene ne diyo la bu işsizler :))” metniyle reply to all yapan Arda Şenbulak(26)’tan haber alınamıyor. 
  
 
  
Bir ofise daha ateş düşüren vaka, sabah 09:15 sularında gerçekleşti. Albazlar Holding İK yönetimi tarafından yollanan “Personel Giriş Çıkış Saatleri ve Kıyafetlere Dikkat Edilmesi Hk.” başlıklı e-mail’i daha günün ilk kahvesini bile içmeden okuyan Satınalma Uzman Yardımcısı Arda Şenbulak adeta felakete davetiye çıkardı. Yanıt olarak “Gene ne diyo la bunlar? Yemin ederim işsizler ha :))” yazdığı e-mail’i 2 iş arkadaşına forward etmek isterken, bir anlık dalgınlıkla reply to all seçeneğine tıklayan talihsiz genç, yaklaşık 30 saniye sonra İK’den gelen “Arda Bey, lütfen acil olarak Şenay Hanım’ın odasına gelebilir misiniz? Tşk.” yanıtıyla birlikte yıkıldı... 
  
 
  
Görgün tanıklarının ifadesine göre, Şenbulak ilk şoku atlattıktan sonra umutsuz bir çabayla Outlook'tan maili geri çekmeye çalıştı.Bu esnada saniyede 12 kez "delete" tuşuna basma hızına ulaşan Şenbulak, bu şekilde engel olamayacağını anlayınca hızla yerinden kalkarak sistem odasına koştu. IT personeline yalvararak sistem odasına giren ve server’lar arasında bir süre ne yapacağını bilemeden koşturan genç satınalmacı network kablolarını çakmağıyla ateşe vermeye çalışırken güçlükle durduruldu.  
  
 
  
Son olarak şirketin yönetim katına girmek üzereyken yakalanan ve güvenlik birimlerince etkisiz hale getirilen Arda Şenbulak, yaptığı savunmada son zamanlarda çok çalıştığını, sabah kahve içmeden kendine gelemediğini ve o yüzden bilincinin yerinde olmadığını ayrıca Merkür retrosunun da kendisini çok kötü etkilediğini iddia etti. Son olarak twitter hesabından “  gitti 3 yıllık kariyer” açıklamasına twitterdan yüzbinler teselli olsun diye kendi dalgınlıklarıyla destek oldu. Şenbudak umutsuzca desteklerin devamını bekliyor.