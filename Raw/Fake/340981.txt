Genelkurmay Başkanı Akar'ı Hedef Alan ''Sök apoletlerini, çık karşımıza'' Sözlerinin Ardından Muharrem İnce'nin Evinin Önüne Bir Tank Konuşlandırıldı... Dün akşam FOX'ta Fatih Portakal'ın konuğu olan cumhurbaşkanı adayı Muharrem İnce'nin, Genelkurmay Başkanı'nı hedef alan "Sök apoletlerini çık karşımıza." çıkışının ardından cumhuriyet tarihinde bir ilk yaşandı. Bugün sabah saatlerinde CHP'nin cumhurbaşkanı adayı Muharrem İnce'nin Yalova'daki evinin önüne Leopard 2A4 model bir tank konuşlandırıldığı fark edildi. Vatandaşın yoğun ilgisiyle karşılaşan tank hakkında CHP başkanvekili Özgür Özel, "Türkiye'de ilk kez muhalefetin darbeyle tehdit edildiğini görüyoruz. Böyle saçma şey olabilir mi? Biz yılmayacağız." şeklinde konuştu. Konu hakkında Muharrem İnce sessizliğini korurken, gün içinde Yalova AK Parti İl Başkanlığı yerleşkesinden Hasan Mutlucan'ın "Yine de Şahlanıyor Aman" türküsünün yayınlanması bölge halkında tedirginliğe yol açtı.