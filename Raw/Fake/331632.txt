CHP'den Samimi İtiraf: ''Gökçek'le ilgili yaptığımız 'sandığa saygı' çağrıları ciddiye alınacak diye korktuğumuz anlar oldu...'' Ankara Büyükşehir Belediye Başkanı Melih Gökçek'in geçtiğimiz cumartesi görevini bırakmasının ardından sessizliğini koruyan CHP'den ilk resmi açıklama geldi. Parti sözcüsü Bülent Tezcan, istifa sürecinde sırf biraz eğlence çıksın diye yaptıkları 'sandıkla gelen sandıkla gitmeli' tarzı açıklamaların ve milli iradeye saygı çağrılarının Cumhurbaşkanı Erdoğan tarafından ciddiye alınmasından zaman zaman endişe ettiklerini itiraf ederken, ''Allah'tan öyle bi şey olmadı. Yoksa biz de pek çok vatandaşımız gibi 'gitsin de nasıl giderse gitsin' kafasındaydık. Bize ne zaten...'' sözleriyle yaşadıkları rahatlamayı dile getirdi. Cumartesi günü gelen istifa açıklamasına rağmen Gökçek'in gerçekten gittiğinden emin olmak için haftanın ilk iş günü Büyükşehir Belediye Binası önünde bekleyip durumu kontrol ettiklerini belirten CHP Sözcüsü, ''N'olur n'olmaz, biz yine işimizi sağlama alalım da. Neticede Melih Gökçek'ten bahsediyoruz. Allah muhafaza kafası atar, kanunda bir boşluk bulur falan bi bakmışsınız yine pazartesi sabahı koltuğunda oturuyor. Sırf 'nasıl yedi kerizler' diye dalga geçmek için bile isfifa etmiş gibi yapabillecek bir insan. Neye herkes müsterih olsun. Bu saate kadar henüz Belediye'ye giriş yapmış değil. Galiba gerçtekten gitti.."  ifadelerine yer verdi. İstifanın nerdeyse kesinleşmesiyle birlikte bu süreçte yaşananları da rahat rahat kamuoyuyla paylaşabileceklerine kanaat getirdiklerini belirten Tezcan, şöyle devam etti: "Cumhurbaşkanı tarafından istifa talebi açıkca dile getirilince nasılsa yarın öbürgün gider diye biz de işte çıktık sandık vurgusu falan yaptık. Milletin seçtiği birinin bu şekilde görevden alınmaması gerekir vs biliyorsunuz. Başta eğlenceliydi evet ama süreç uzadıkça kıllandığımız anlar da olmadı değil. Özellikle Beştepe'deki o ilk görüşmeden istifa açıklaması çıkmayınca 'Lan yoksa fazla mı vurgu yaptık sandığa?' diye bir panik de yaşandı. Allah korusun Cumhurbaşkanı çıkıp 'Düşündüm de CHP haklı aslında, Melih Bey'in görevine devam etmesi lazım' dese ne yapardık bilmiyorum. Böyle bir şeyin vebali bir yana, büyük ihtimalle bizzat kendi seçmenimiz sabaha kadar taşlardı genel merkezimizi..."  Tezcan, beklenen istifanın bir türlü gelmemesiyle birlikte parti içinde tartışamaların da alevlendiğini ve bütün bunların CHP'yi 'Melih Gökçek'i Ankara'nın başına saran parti' olarak damgalamak için kurulmuş bir tuzak olduğu yönünde iddiaların bile gündeme geldiğini de sözlerine ekledi. "Özellikle tabandan ciddi bir tepki yükselmeye başlamıştı. Abi bize ne? Biz niye karşıyoruz ya onların işine? Aha buyur kaldı yine başımıza' şeklinde itirazlar iyice artınca Genel Başkanımız Sayın Kılıçdaroğlu delegelerden biraz süre istedi. Nitekim 2-3 gün daha istifa haberi gelmese çıkıp 'Sandıkla gelen sandıkla gitmeli ama Melih hariç' diye bir açıklama yapmaya hazırlanıyordu kendisi. Allah korudu resmen"  diyen Tezcan, başta CHP camiası olmak üzere tüm Ankaralılar'a geçmiş olsun dilekleriyle basın toplantısına son verdi.