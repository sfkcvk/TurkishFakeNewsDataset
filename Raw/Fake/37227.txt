Çin Sanayi Bakanlığı: ”Ucuz Değil, Zararına Satıyoruz” Kalite konusunda uzun süredir büyük eleştirilere uğrayan Çin malları hakkında beklenen açıklama sonunda Çin Halk Cumhuriyeti Sanayi Bakanı Lyhn Zhaoxing'den geldi. Bakan Zhaoxing, Çin malı ürünlere sırf ucuz oldukları için büyük haksızlık yapıldığını iddia ederek, "İnanın ayağınız alışsın diye kaç senedir zararına satıyoruz. Bizim mallardan daha kalitelisi ve daha ucuzu varsa getirin hepsini ben satın alayım!" sözleriyle tüketicilere güven aşıladı.

 
Konuşması sırasında oldukça gergin olduğu gözlenen Çinli Bakan, sert açıklamalarına şu sözlerle devam etti: "Ucuz satıyoruz diye özenmediğimiz anlamına mı geliyor? İlla geçirmek mi lazım yani? İki tane fenerli çakmak çalışmadı, bir tane oyuncağın tekeri çıktı diye koskoca sanayimizi yerin dibine sokmaya kimsenin hakkı yok. Toyota’nın yaptığını biz yapsaydık demediğinizi bırakmazdınız. Adamların arabasında bir tek torpido gözü düzgün çalışıyor..."