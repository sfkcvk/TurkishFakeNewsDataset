Yasadışı Yollardan Kadıköy'e Geçmeye Çalışan 16 Arap Turist'in Mecidiyeköy'e İade İşlemi Tamamlandı Bu öğlen saatlerinde Beşiktaş - Kadıköy seferini yapan Turyol'a ait bir motorun çeşitli bölmelerine gizlenerek Kadıköy'e giriş yapmaya çalışan 16 Arap Turist, duyarlı vatandaşların dikkati sayesinde son anda fark edildi. Vatandaşların ihbarıyla iskelede gerekli önlemleri alan Kadıköy Belediyesi zabıta ekipleri kaçak ziyaretçileri kıskıvrak yakalarken, sağlık kontrolünden geçirilen Arap turistler, akşam saatlerinde Mecidiyeköy'e iade edildi.  Konuyla ilgili olarak Kadıköy Belediyesi Zabıta Amiri Murat İnebalı tarafından yapılan açıklamada, son ele geçirilenlerle birlikte bu hafta sonu Kadıköy'e kaçak yollardan girmeye çalışan toplam 121 Arap Turist'in Avrupa Yakası'na iade edildiği bilgisi verildi. Turistlerin çoğunlukla Şehir Hatları vapurları, Turyol'a bağlı deniz motorları ve Taksim - Kadıköy dolmuşlarının (Sarı Dolmuş) gizli bölmelerine saklanarak Kadıköy'e geçiş yapmaya çalıştıklarını belirten İnebalı, "Her hafta ortalama 100-150 kadarını yakalayıp geri gönderiyoruz. Yazın bu rakam 500'lere kadar çıkıyor. Bunların çoğunu iskele civarında daha Kadıköy'e girmeden yakalıyoruz. Gözden kaçırdıklarımızı da vatandaşlarımızın ihbarıyla bulundukları yerlerde hemen yakalayıp geri gönderiyoruz" derken, bugüne dek Barlar Sokağı'na kadar ulaşabilen Arap Turist sayısının ise sadece 4 olduğunu sözlerine ekledi.  Yakalananlardan bazılarının da İstanbul'a yeni gelen ve henüz şehri tanımayan Araplar olduğunu ifade eden İnebalı, "Bunlara elbette yaklaşamımız daha farklı oluyor. Kendilerine yanlış geldiklerini, şehrin diğer yakasının Araplar için ayrıldığını uygun bir dille anlatıyoruz. Zaten yabancılık çektikleri için çoğunlukla itiraz etmeden Ortaköy'ün, Cevahir AVM'nin nerde olduğunu falan soruyorlar. Tarif edince gidiyorlar." sözleriyle de kaçak Arap Turist sorununun pek fazla bilinmeyen yönlerini aktardı.