Kıvanç Tatlıtuğ'un Yeniden Ekranda Görünmesiyle Birlikte 35 Milyon Türk Kadını 17 Aralık Öncesi Fabrika Ayarlarına Geri Döndü... Uzun süredir heyecanla beklenen yeni dizisiyle ekranlara geri dönen Kıvanç Tatlıtuğ, Türkiye’nin son dönemde yaşadığı en farklı gelişmenin baş aktörü oldu. Dün akşam yayınlanan dizinin ardından, nüfusun yaklaşık %50’sini oluşturan 35 milyon kadının yakın geçmişe dair tüm yaşananları sildiği ve yolsuzluk operasyonunun başlamasından önce son gün olan 16 Aralık 2013 tarihli durumlarına geri döndüğü bildirildi. İstanbul Üniversitesi Tıp Fakültesi tarafından yapılan açıklamada, çeşitli vakaların şu an yalnızca “Rus askeri, balo, sakal, üniforma” kelimelerine tepki verebildikleri belirtildi. Durum, ülke çapında ciddiyetini koruyor. Dün akşam Kıvanç Tatlıtuğ’un rol aldığı yeni dizinin yayına girmesinin ardından üst üste ihbar telefonları alarak harekete geçtiklerini belirten İ.Ü.Tıp Fakültesi Psikoloji Anabilim Dalı Başkanı Prof.Aycan Cemilgen, yaşanan gelişmelerle ilgili bugün bir basın toplantısı düzenledi. Gece boyunca ‘eşim Tayyip Erdoğan’ı tanıyamadı’, ‘sevgilim tape dinlemek yerine sakalımla oynuyor’, ‘daha dün ayakkabı kutusuyla balkondan bağıran kız arkadaşım Kırım’dan Rus ordusuna katılmaya gitti’ benzeri şikayetler aldıklarını kaydeden Cemilgen, ulaşabildikleri tüm kadınlara ilk müdahaleyi gerçekleştirdiklerini ancak durumun çok umut vermediğini aktardı. Mevcut verilere bakıldığında bir tür toplumsal histeri yaşandığının net olduğunu kaydeden Cemilgen, tıbbi tespitlerini şu sözlerle aktardı: “Bakın beynin temporal lob dediğimiz kısmı normalde kısa dönem hafıza kaydımızı tutar. Şu an vakaların temporal lobları maşallah komple Kıvanç Tatlıtuğ dolmuş durumda. MR’ında dizi özeti çıkan hasta oldu arkadaşlar. Dolayısıyla son dönemde üst üste gelen tapeler falan hepten silinmiş. En iyi durumda olan hasta, 16 Aralık’ı hatırlayabiliyor. Lütfen bu insanlara ülkemizdeki son gelişmeleri tane tane aktaralım. Bir anda onca şeyi öğrenmek daha büyük şoklara neden olmasın... Şu an karşımızda beyinleri Kıvanç Tatlıtuğ ile dolu, çok mutlu, çok saf insanlar var... Kıymayın onlara” Son olarak, şu ana kadar İstanbul çapında yaklaşık 6,5 milyon kadında benzer semptomların görüldüğünü kaydeden Cemilgen, vakit kaybetmeden en yakın sağlık kuruluşuna başvurulması çağrısında bulundu. İstanbul’da bu gelişmeler yaşanırken Kıvanç Tatlıtuğ etkisinin aniden yayıldığı diğer şehirlerde olanlarsa şöyle; Hoşgünler Mahallesi'nde dizi devam ederken sokakta "Hırsız var" şeklinde bağıran bir erkek kısa süreli paniğe neden oldu. Evlerindeki televizyonları korumaya alan kadınlar, "Bunu almasın da, gerisini komple götürsün bi şey olmaz" görüşünde birleştiler  "Yolsuzluğa Karşı Meydanlara" eyleminde bir araya gelen onbinlerin, beşbinleri dizinin başlamasıyla beraber çeşitli bahaneler uydurarak alanları terk etti. Dizi boyunca bir daha haber alınamayan bu kişilerin, tape dinletilerek normale döndürülme çabaları sürüyor  Şehirdeki ilişkilerin %80'ine yakını, akşam sularında kadınlardan gelen ''İlişkimize bir süre ara vermeliyiz'' talebiyle askıya alındı. Gece saatlerinde içkili ortamdaki erkek oranları kışladaki rakamları aratmazken, dizinin bitiş saatine kadar evlerden sadece ''Ayyy... Çok tatlıııı'' sesleri yükseldi. Trabzon'da "Ya siz kefen giyip bir yerlere gitsenize" denilerek sokağa salınan erkek oranı %79  Kız arkadaşının gözlerini ayırmadan dizi izlemesini, üzerine ayakkabı kutusu fırlatarak protesto eden O.B., "Bu ne? Ayakkabı kutusu? İçi boş? Hediye almayı bile beceremiyosun ben de tutmuş senden Kıvanç performansı bekliyorum" sözleriyle terk edildi  Dizinin bitiminin ardından Rusya sınırına dayanan kalabalık kadın grubunun üniformalı Kıvanç Tatlıtuğ'un at üzerinde dönüşünü bekleyişi sürüyor.  Karslı kadınların Kıvanç’ı beklediği haberinin bomba gibi düştüğü Erzurum’daki kadınlar kafileler halinde sınıra doğru harekete geçti. Yaklaşık 750 araçlık konvoy, otobüslerin önüne asılı “Kaptırmayacağız” pankartlarıyla halen yolda... Hevsel Bahçeleri'nde dün gece nöbette bulunan kadınların diziye konsantre olmasını fırsat bilen yıkım ekiplerinin 1.000 kadar ağaç söktükleri belirtiliyor. Mersin CHP Kadın Kolları Başkanlığı, gelen yüksek talep üzerine parti çalışanlarının haftalık izinlerinin salı günlerine aldı. BDP cephesindeyse, İl Eşbaşkanlığı Yönetmeliği’ne “Salı geceleri hariç” ibaresi eklendi.  Emniyet mensubu A.Ö.'nün eşi N.Ö., dizinin ardından kocasına yaptığı "Hadi biraz sahile gidelim" çağrısına aldığı yanıtla şok geçirdi. Eşinin yolsuzluk operasyonunun ardından İstanbul'dan Malatya'ya tayin edildiğini bir türlü kabul etmek istemeyen N.Ö. "Yolsuzluk operasyonu ne ya?? Ay alın şunu başımdan, burası Malatya diyip duruyo...Bi sahile götürmemek için böyle yalan söylenir mi???" nidaları eşliğinde hastaneye kaldırıldı  Diziyi izledikten sonra geçmişe dair bir şeyler hatırlayabilen Nadire Baytürk(32), cama çıkarak "Yetmez ama evet" diye bağırdı.