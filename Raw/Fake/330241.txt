Suudi Arabistan'da Kadınlara Araba Kullanma Hakkı Veren Yasa, Tepkiler Üzerine Yeniden Düzenlendi: Arabalara Örtünme Zorunluluğu...  Suudi Arabistan'da kadınların araç kullanmalarına izin verilmesiyle birlikte ülke içinde başlayan tartışmalar, yasada bazı değişikliklerin yapılmasına neden oldu. Yeni düzenlemeyle kadınların kullandıkları araçlara, dışarıdan aracın hatlarını belli etmeyecek şekilde örtünme zorunluluğu getirdildi.  Suudi Arabistan Kralı Selman bin Abdulaziz'in 26 Eylül'de imzaladığı kararnameyle, ülkede kadınların araç sürmesi önündeki yasal engel kaldırılrken, karara ülkedeki muhafazar kesim sert tepki göstermişti. İçinde kadın olan araçların tahrik edici olduğu ve trafikte dikkat dağıttığı yönündeki itirazları değerlendiren Suudi Arabistan yönetimi, her iki kesimi de tatmin edecek bir orta yol buldu. Yasada yapılan düzenlemeyle, kadınlara verilen araç kullanma hakkı korunurken, araçlara ise burka benzeri bir branda ile kaplanma şartı getirildi. Kadınlar tarafından kullanılan araçların hatlarını belli etmeyecek şekilde sadece ön cam, yan aynalar ve arka camda görüşe izin veren brandalarla kaplanması durumunda trafiğe çıkmalarına izin verileceğini açıklayan Suudi yönetimi, kurala uymayan araçların ise sahipleriyle birlikte 100'er kırbaç cezasına çarptırılacağını ilan etti. Kararla birlikte ülkedeki tartışmalar da şimdilik dinmiş gibi görünürken, isminin açıklanmasını istemeyen bir Suudi kadın sürücü, "Moralimizi bozmadan araba kullanmanın keyfini çıkarmaya çalışacağız. En azından brandanın rengi konusunda herhangi bir kısıtlama getirilmedi. Buna da şükür" sözleriyle durumun kendileri için çok da kötü olmadığını ifade etti.