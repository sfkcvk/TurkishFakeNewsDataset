Beşiktaş'taki Patlamada Yüreği Ağzına Gelen Türkiye, Burhan Kuzu'dan Gelen Haberle Rahatladı: ''Aman iyi başkanlık sistemine bir şey olmamış...'' Dün gece İstanbul, Beşiktaş'ta meydana gelen ve resmi rakamlara göre 38 kişinin hayatını kaybedip, 166 kişinin yaralandığı terör saldırısı Türkiye'yi bir kez daha yasa boğarken, "Başkanlık sistemi iyi mi? Ona bir şey oldu mu?" şeklindeki endişeler gece yarısı AK Partili Burhan Kuzu'dan gelen haberle birlikte yerini rahatlamaya bıraktı.  Vodafone Arena çevresindeki emniyet güçlerine yönelik bombalı saldırı haberinin duyulmasıyla birlikte herkesin ilk aklına gelen soru "O değil de acaba başkanlık sistemi iyi mi?" olmuştu. Patlamadan kısa bir süre sonra A Haber başta olmak üzere Nihat Doğan gibi strateji uzmanlarının da saldırının esas olarak başkanlık sistemini hedef aldığının dile getirilmesiyle birlikte endişeler daha da artarken, gergin bekleyiş gece yarısına kadar sürdü. Hükümet kanadından beklenen açıklama ise tam gece yarısı AK Parti İstanbul Mv. Burhan Kuzu'dan geldi. Kuzu, twitter üzerinden yaptığı açıklamada  " ifadelerine yer vererek milyonların yüreğine su serpti. Kuzu'nun teröre prim vermemek için açıklamasında saldırıyla ilgili herhangi bir yorumda bulunmaması da kamuoyu tarafından takdirle karşılanırken, konuyla ilgili olarak bazı vatandaşların görüşleri ise şöyle:  Benim evim Taksim'de. Gece çok şiddetli bir patlama sesi geldi. Camlar falan sallandı. Aha dedim kesin başkanlığa bir şey oldu. Neyse verilmiş sadakamız varmış. Öyle bi şey olsa napardık bilmiyorum... Annem patlamayı duyar duymaz aradı beni memleketten. Sesi titreyerek "Kızım sen iyisindir nasılsa da siz orada haber alabiliyor musunuz başkanlığa bir şey olmuş mu?" dedi. Onu endişelendiremek için "iyidir anne ya merak etme, bi şey olsa duyardık" falan dedim ama Allah biliyor ben de çok korktum bi şey oldu diye. Burhan Bey sağolsun hepimizi inanılmaz rahatlattı...  Bu sefer ucuz atlattık ama başkanlıktan haber alana kadar 1.5 saat resmen öldük öldük dirildik evde. Devlet büyüklerimizin bu konuda daha duyarlı olması lazım. Allah korusun ama bir daha böyle bir olay olduğunda hemen o an bir yetkili çıkıp "Başkanlık iyi her şey yolunda" derse çok iyi olur. Kalp hastası bi insanım ben...  Yani Burhan Bey'in açıklaması iyi ama benim yine de başkanlığı gözümle görmeden içim rahat etmeyecek. Derhal televizyona çıkıp bir açıklama yapmasını bekliyorum. Niye böyle üzüyorlar bizi?