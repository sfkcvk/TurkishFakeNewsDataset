Sevgililer Günü Arifesinde İstanbul Boğazı'nda Batan Peluş Ayı Yüklü Kuru Yük Gemisi Paniğe Yol Açtı İstanbul Boğazı Kabataş açıklarında, Sevgililer Günü için ülkeye peluş ayı getiren bir yük gemisi bu sabah saatlerinde henüz belirlenemeyen bir sebepten dolayı battı. İspanya bandıralı geminin 21 mürettebatının durumlarının iyi olduğu bildirilirken, gemiden boğaza yayılan yaklaşık 12 ton peluş ayı ise yetkilileri endişelendiriyor. Sızıntının yarattığı çevre felaketini önlemek için ellerinden geleni yaptıklarını ifade eden Türk Boğazları Gemi Trafik Hizmetleri Daire Başkanı Seyfi Gülensoy, tehlikeye aldırmadan batan gemiye yaklaşarak peluş ayıları toplamaya çalışan vatandaşları uyardı.