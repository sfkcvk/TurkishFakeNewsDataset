1. Yılını Dolduran İlişkiler İçin 14 Şubat'ta Tek Taş'ın Yerini Alabilecek Hediyeler Listesi Açıklandı: İlk sırada yine iPhone var... Türkiye Odalar ve Borsalar Birliği, geleneksel "1. Yılını Dolduran İlişkiler İçin 14 Şubat'ta Tek Taş alternatifleri" listesini bu akşam düzenlediği bir basın toplantısıyla duyurdu. Listenin ilk sırasında geçtiğimiz sene olduğu gibi yine iPhone'un en son modeli yer alırken, aşırı pahalı kulaklık, pikap ve akıllı saatler bu yıl listeye ilk kez giren isimler olarak dikkat çekiyor... 14 Şubat'ın yaklaşmasıyla birlikte çiftler için hediye seçme gerilimi yine zirveye çıkarken, ilk yılını doldurmuş ve her şeyin en azından görünürde yolunda olduğu ilişkiler bir kez daha "tek taş" gerçeğiyle karşı karşıya. İlişkilerinde bu kritik dönemece gelmiş ancak henüz kendisini "tek taş"a hazır hissetmeyen tüketicilerin merakla beklediği tek taş alternatifleri listesi ise akşam saatlerinde kamuoyuna açıklandı. Türkiye Odalar ve Borsalar Birliği tarafından yayınlanan listede zirve bu yıl da değişmezken, yeni giriş yapanlar ve listeden çıkan isimler tartışmalara yol açacak gibi görünüyor.  TOBB'un açıkladığı ve "tek taş" eksikliğini en azından önümüzdeki 6 ay unutturması beklenen hediyelerin tam listesi ise şöyle:  2500 TL'nin üstündeki fiyatıyla ortalama bir tek taş'tan ucuz olmaması yine en büyük avantajı. Sizi yaza kadar rahat rahat idare eder. Ağustos gibi de bir tatil patlatırsanız bir sonraki sevgililer gününe kadar kafanız rahat olur.  Bu iki hediye de akla "hah takılara geldiğmize göre sıra yakında tek taşa da gelir" fikrini düşürmesiyle ederine bağlı olarak önümüzdeki 3 ila 6 ay arasında sizi götürür. Ondan sonra duruma göre bakarsınız artık...  Normal saatlerden ziyade yine değeri 1000 tl'nin üstünde olan akıllı saatler (Apple watch, samsung gear) hem tutarları hem de şık birer aksesuar olarak takı da sayılmalarıyla bu yıl listenin 3. sırasında kendilerine yer buldular. Ha bunları gerçekten kullanan kimse var mı emin değiliz ama hediye edilince bir sevinç oluyor yine de...  Son yılların favori cool ev malzemelerinden olmasıyla listede kendine yer buldu. Şık tasarımları ve hediye paketi yapıldığında oldukça hacimli görünmeleriyle sizi kafadan 3 ay idare eder. Yanında sevdiği şarkıcılara ait bir kaç plakla birlikte hediye edilirse romantizm dozunu artırmasıyla bu süre 6 aya kadar çıkabilir. Üstelik ileride başınız sıkıştıkça plak hediye etme avantajı da cabası.   Listenin 5. sırasında ise swarovski yer alıyor. Uygun fiyatı, en az pırlanta kadar parlayan taşı ve hemen her yerde bulunması ile kararsız gençlerin her daim kurtarıcısı olan Swarovksi, bu sevgililer gününde de gözde olmaya devam edecek. Hatta dikkatsiz bir sevgiliyse ve şanslı günündeyseniz ürünü pırlanta diye de kaktırabilirsiniz. Geçtiğimiz yıllarda listenin favorilerinden olan "yurt dışı tatili" ise kullanıcılardan gelen yoğun şikayetler yüzünden bu yıl kendini liste dışında buldu. Şikayetlerin temel nedeninin "Prag bileti aldım, orada evlenme teklif edicem sandı. Etmeyince 3 gece 4 gün surat etti. Paramızla rezil olduk" olduğu ifade edilirken, akla evlilik teklifi getirmeyecek lokasyonlar bulunması halinde bu maddenin önümüzdeki yıl yeniden listeye alınabileceği de TOBB tarafından ayrıca belirtildi.