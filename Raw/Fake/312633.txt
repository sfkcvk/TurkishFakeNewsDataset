Türkiye ile Irak Arasındaki Ağız Dalaşına Birleşmiş Milletler'den Müdahale: ''Beyler yavaş, aile var...'' Bashika'daki Türk askeri varlığı ve Musul operasyonu nedeniyle iyice yükselen Türkiye-Irak gerilimi, bugün yapılan açıklamalarla ağız dalaşına dönüşürken, Birleşmiş Milletler tarafları konuşmalarına biraz daha dikkat etmeleri konusunda uyardı: "Beyler yavaş! Aile var, çoluk çocuk var..." İki ülke arasındaki gerilim, Cumhurbaşkanı Erdoğan'ın Irak Başbakanı'na yönelik "Sen benim kalitemde değilsin. Haddini bil" çıkışıyla birlikte ağız dalaşına dönüşürken, "Uluslararası İlişkilerde Kasımpaşa Ekolü"yle ilk kez tanışan Birleşmiş Milletler'de şaşkınlık hakim. Kurulduğu 1945 yılından beri ilk kez böyle bir durumla karşılaşan örgüt, bir yandan krizin taşlı sopalı mahalle kavgasına dönüşmesinden endişe ederken, bugün yapılan açıklamada taraflar en azından biraz daha diplomatik bir dille gerginlik yaşamaya davet edildi. Türkiye-Irak krizinde bu sabahtan itibaren yaşanan gelişmelerse şöyle:  Irak Başbakanı İbadi, Türk askerini işgalci olarak tanımlayarak derhal Irak'tan çekilmesini istedi.  İbadi'ye gereken yanıtı vermek için Cumhhurbaşkan'lığında yapılan toplantıdan, "Sen benim kalitemde deyilsin. Haddini bil köpek! Üç kuruşluk adamlara 5 kuruş deyer verirsen işte böyle aradaki 2 kuruşla seni satın almaya kalkar" kararı çıktı. Metin daha sonra sadeleştirilip düzeltilerek Erdoğan tarafından seslendirildi. Türkiye'nin sert yanıtı üzerine acil olarak toplanan Irak Meclisi'nden Başbakan İbadi'nin kalitesini araştırma komisyonu kurulması kararı çıktı. Kararı saygıyla karşıladığını belirten İbadi "Kalitemiz belli kardeş. Bizi bilen bilir bilmeyen kendi gibi bilir..." sözleriyle Erdoğan'a yüklendi. Irak'a verilecek yanıtı değerlendirmek üzere Survivor Turabi, Seda Sayan, Demet Akalın ve Arto Cumhurbaşkanlığı Külliyesi'ne davet edildi.  Irak Dışişleri Bakanlığı, "İstenmediği yerde durana adam denmez. Değer verdik yeteri kadar artık herkes ederi kadar!" sözleriyle Türkiye'yi Birleşmiş Milletler nezninde şikayet etti...  Türkiye Futbol Federasyonu, 6 Mayıs 1951'de oynanan 7-0'lık Türkiye-Irak maçı anısına t-shirt bastırdı. T-shirt'in ön yüzünde kadrolar ve skorbord yer alırken arkasında "Koyduq mu?" yazıyor.  Türkiye'nin BM Temsilcisi Nail Söylemez, Irak temsilcisinin şikayetine "Adamlığı sizden mi öğrenicez lan! Önce aç karınınızı doyurun köpekler!" şeklinde yanıt verdi. İki diplomat, araya giren BM güvenlik görevlileri tarafından güçlükle ayrılırken, Söylemez "Nereye biliyosan şikayet et olm. Sizden korkan sizin gibi olsun mk" diyerek Türkiye'nin geri adım atmayacağını bir kez daha vurguladı.  Irak Dışişleri Bakanı İbrahim Caferi, diplomatik nota verme bahanesiyle Bakanlığıa çağırdığı Türk Büyükelçisi'ne ayağından çıkardığı ayakkabıyı fırlattı. Büyükelçimizin, makam aracından levyeyi kaparak Bakanlığın kapasına dayanma girişimi ulusal muhafızlar tarafından engellendi.   Irak'ın Ankara'da bulunan büyükelçilik binasına "Birruh Biddem Nefdik... Biz sevdik mi tam sevdik, sildik mi hepten sildik" yazılı pankart asıldı.  Birleşmiş Milletler Genel Sekreteri Ban Ki Moon, "Beyler yavaş biraz ya. Böyle diplomatik kriz mi olur?" sözleriyle tarafları itidale davet ederken, İslam İşbirliği Teşkilatı'nı da "Abi şunlara bi şey söylesenize siz de. Ayıp çoluğumuz çocuğumuz var" diyerek göreve çağırdı.