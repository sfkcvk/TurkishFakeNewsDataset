Türkiye Gündeminden Uzaklaşmak İçin 2 Yıl Önce Uruguay'a Yerleşen Onur Şancı(30), Sert Konuştu: ''Çiftliğinizin de bankınızın da ineğinizin de...'' Türkiye'nin boğucu gündeminden kaçmak ve yeni bir hayata başlamak için 2 yıl önce Uruguay'a yerleşen Onur Şancı(30), Çiftlik Bank CEO'su Mehmet Aydın yüzünden bu ülkede de bir şekilde Türkiye gündemine yakalanmasının ardından sert konuştu. Türkiye gündeminin karanlık ve boğucu olması ve ülkenin herhangi bir anlamda gelecek için umut vaat etmemesi nedeniyle son yıllarda yurt dışına yerleşen onbinlerce kişiden biri olan yazılım mühendisi Onur Şancı, tercihini Türkiye'ye 12.000 kilometre uzaklıktaki şirin Güney Amerika ülkesi Uruguay'dan yana kullanmıştı. Başkent Montevideo'da düzenlediği basın toplantısına "Lan ben sizden kaçmak için işimi gücümü bırakıp ta dünyanın öteki ucuna geldim gene beni buldunuz. Daha napayım? Antartika'ya mı yerleşeyim? Bi rahat huzur verin arkadaş ya" sözleriyle başlayan genç yazılım mühendisi, tüm görmezden gelme çabalarına rağmen Çiftlik Bank olayı patladığından beri çevresindeki herkesin kendisine Türkiye ile ilgili sorular sormaya başlaması nedeniyle mecburen yine bir şekilde ülke gündemine maruz kaldığını ifade etti. Dünyada onca ülke varken paraları kaçırmak için Uruguay'ı tercih eden Çiftlik Bank CEO'su Mehmet Aydın'a da sert tepki gösteren Şancı, açıklamalarına şöyle devam etti:  "Gitmiş bir de kendine Ferrari almış. Bura zaten ufak yer, Ferrarisi olan da bir tek bu dombili var. Haliyle olay dikkat çekti. Nedir kimdir diye sormaya başladılar. Türk olduğunu öğrenince olay benim başıma patladı. Fahri konsolos gibi çevrede kim varsa gelip bana soruyor. Geldiğimden beri Türk haber sitelerini takip etmiyordum, buradakilere anlatabilmek için mecburen yine hepsine bakmak zorunda kaldım. Günde 20 kişiye Çiftlik Bank anlatıyorum. Oradan laf siyasete geliyor falan derken bir bakmışım kendimi elin Ramon'una Felipe'sine 'sorma ya anasını s.ktiler ülkenin' diye dert yanarken buluyorum. Lan ben bunları konuşmaktan sıkıldığım için 12.000 kilometre yol geldim. Yemin ederim konunun kapanacağını bilsem gidip kendi elimle yakalayıp Türkiye'ye postalıycam elemanı. S.kcem sizin çifliğinizi de bankınızı da ineğinizi de... Düşün yakamdan artık arkadaş ya..."