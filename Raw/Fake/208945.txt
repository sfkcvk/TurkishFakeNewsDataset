'‘Ben Burdan Atlarım’'la Büyük Beğeni Toplayan Show TV'den Yepyeni Bir Yarışma Daha: ''En Uzağa Ben İşerim!’' Son olarak ekranlara taşıdığı Ben Burdan Atlarım’ın yakaladığı başarı üzerine çıtayı yükselten Show TV, düşük maliyetli yepyeni bir yarışmayı daha seyircilerle buluşturmaya hazırlanıyor. Halk kültürümüzün önemli öğelerinden biri olan uzağa işeme mücadelesini ünlülerin gündelik hayatlarıyla birleştiren "En Uzağa Ben İşerim!" adlı yapımla yaza damga vurmaya hazırlanan kanal, programın sponsorluğu için de Hamidiye Suları ile el sıkıştı. Türkiye’nin öncü kanallarından Show TV, ünlü isimlerin havuza atlama performanslarından oluşan ‘Ben Burdan Atlarım’ adlı yarışmanın yakaladığı ivmenin ardından iddialı bir yapımla daha izleyicilerin karşısına çıkmaya hazırlanıyor. Kanalın İç Yapımlar Sorumlusu Altan Mısraoğlu, Hamidiye Suları'nın sunacağı “En Uzağa Ben İşerim”in çekimlerine önümüzdeki ay start vereceklerini açıklarken, bugüne dek ıssız adaya atılmaktan, buz üstünde dans ettirilmeye dek çeşitli şekillerde değerlendirilen ünlü isimlerin bu kez en samimi, en doğal halleriyle ekranlarda görüleceğini ifade etti. “Televizyonda sadece fay hattıydı, Richter ölçeğiydi derken izlediğimiz bir deprem profesörünü karın üstü havuza atlarken görmekten daha keyifli ne olabilir? Havuzdan yeni çıkmış bir Bayhan’dan daha çok seyirciyi ne eğlendirebilir? Elbette işeyen bir grup ünlü…” diyerek yeni yarışma fikrinin nasıl doğduğunu aktaran Mısraoğlu, format olarak 15 ünlü ismin gün boyu sıvıya maruz bırakıldığı bir ev planladıklarını söyledi. Mısraoğlu, “Yarışmacılara bolca su vericez, önümüz yaz, eğer bir manavdan sponsorluk alabilirsek karpuza da yükleniriz… Biz izin verene kadar herkes çişini tutmak zorunda. Tutamayan direkt eleniyor. İşaret verdiğimizde de hepsi bir çizgi üzerinde hizalanıp aynı anda işemeye başlacaklar. Orada da en kısa işeyen eleniyor. Böyle böyle tek kişi kalana kadar sürecek yarışma" sözleriyle formatı özetlerken, yarışma içindeki diğer atraksiyonları da şöyle aktardı: "Tabi bir süre sonra mesanede oluşan baskı psikolojileri bozacak, o zaman kavgayı dövüşü görün siz. Bu formatta tek eksiğimiz babasını abisini falan işerken kaybetmiş bir ünlü bulmak. Şu ana kadar tek bulabildiğimiz, babası az işeyen bir ünlü oldu. O çocuk mesela babasının prostat ameliyatı masrafı için yarışacak. Böyle duygusal bir iki şey yakalarsak bu yarışmayı kimse tutamaz...” Türkiye’de taraflı tarafsız herkesin sevgilisi haline gelen Pascal Nouma’yı da kadrolarına katmak istediklerini belirten Mısraoğlu, ünlü futbolcuya teklif götürdüklerini söyledi. “Biz bu adama futbol oynattık, dans ettirdik, adaya yolladık… Ama gelin birbirimize karşı dürüst olalım, halen daha Türkiye olarak esas merak ettiğimiz şeyi göremedik. En azından önemli bir kısmımız görmedi yani. Sevgili Pascal eğer teklifimizi kabul ederse ben eminim ki hem merakımızı giderip toplum olarak bize bir ‘Ohh’ dedirtecek hem de bu yarışmanın ister istemez en iddialı isimlerinden biri olacak” diyen Mısraoğlu, konuşmasına devam ederken aniden gelen “Asena havuzda deve güreşi oynarken Semiha Yankı'nın tepesine basmış” haberi üzerine apar topar toplantıya son vererek salondan ayrıldı.