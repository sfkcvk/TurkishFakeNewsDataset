Sobaseverler'den Alevli Medya Protestosu Sobaseverler derneği tarafından organize edilen "Sobamı geri verin" başlıklı yürüyüşte 100'lerce sobasever medyayı ve kombi şirketlerini protesto etti. İstanbul valiliğinden alınan izinle Galatasaray Lisesinden başlayan yürüyüşte grubun başını çeken ve kendilerine "Soba Romantikleri" diyen bir grup tarafından soba boruları, çeki çeki odunlar ve kömür çuvalları zorlukla da olsa taksim meydanına kadar taşınabildi. 
 
 
Dernek başkanı Ersin Borucuoğlu bir basın açıklaması gerçekleştirdi. Borucuoğlu, açıklamasında "Medyada çıkan soba zehirlenmeleri haberlerini şaşkınlıkla okuyoruz. Bir nesil sobayla büyüdü. O zaman hiç böyle haberler yoktu. Şimdi medyayla kombi şirketleri elele vermişler, türk halkını ve mutlu sobalı ev tablosunu yerle bir etmeye çalışıyorlar" sözlerine yer verdi.