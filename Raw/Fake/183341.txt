Tom Cruise'la David Beckham'ın Yatakta Basıldığı İddiaları Üzerine Binlerce Erkek Haklı Çıkmanın Coşkusuyla Sokaklara Döküldü Dün akşam haber ajanslarına düşen David Beckham ile Tom Cruise'un aynı yatakta basıldığı iddiaları, tüm dünyada olduğu gibi Türkiye'de de geniş yankı buldu. Ankara, İstanbul, İzmir gibi büyük şehirler başta olmak üzere binlerce erkek haklı çıkmanın verdiği coşku ile meydanlara koşarken, "Biz deyince haset diyodunuz? Noldu şimdi?", "Şimdi anladınız mı, kimmiş delikanlı?", "Erkek adamın eli yüzü düzgün olmaz!" şeklindeki dövizler ise dikkat çekiciydi.

 

Son iki gündür tüm dünyanın konuştuğu Katie Holmes'un Tom Cruise ile David Beckham'ı aynı yatakta bastığı iddiası Türk erkekleri arasında büyük sevinç yarattı. Haberin yavaş yavaş yayılması üzerine meydanlara akın eden binlerce erkek coşkularını tezahüratlar eşliğinde halay çekerek gösterirken, meydanlardaki genel görüş, "Biz zamanında bunları söyleyince, 'kıskanıyorlar' olduk. Yeri geldi arkadaşımız, yeri geldi sevgilimiz bize fesat dedi. Kim haklıymış, kim haksızmış şimdi herkes görmüştür inşallah." yönünde oldu. "Vur vur inlesin, bize fesat diyenler dinlesin", "Caney caney caney, işte meydaney Delikanlı Beckham, nerdesin haney?" tezahüratlarının damga vurduğu gösterilerin bir süre daha devam etmesi bekleniyor.

 

Sevinç gösterilerine hız kesmeden devam eden coşkulu kalabalıktan bazı görüşlerse mikrofonlarımıza şöyle yansıdı:
  "Ben bugüne dek hep zaten belli bir yakışıklılık seviyesinin üzerinde olan herkesin eşcinsel olduğunu iddia ettim. Bugün tarih beni haklı çıkarıyor diye düşünüyorum"
  "Bugün benim en mutlu günüm! Top-Gun gösterime girdiğinden beri ben bu Tom Cruise'la uğraşıyorum arkadaş. Bizim yaş kuşağını tam can evinden vurdu bu adam... Ama artık bitti çok şükür, bir devir kapandı... Buna belki de Türk Erkeği Baharı desek yanlış olmaz"
  "Ya bu Beckham dediğinin adamın, zamanında Alpay ile girdiği ikili mücadelelerden ne olduğu belliydi... Bütün stat orada boşuna bağırmadık biz, adam Alpay'a bakmaktan penaltıya vuramadıydı!”
  "Beckham hadi bir derece anlaşılabilir. Adam futbolcu sonuçta, maç sonunda o kadar adamın arasında duş alıyor, şeyapıyor. Etkilenmiştir zaman içinde, insanlık hali... Ama Tom'dan bunu beklemezdim..."

 

Gündemi uzunca bir süre işgal etmeye aday görünen iddianın Facebook ve Twitter gibi paylaşım sitelerinde etkisi de oldukça çarpıcıydı. “Tom, gitti! Beckham, gitti! Kıvanç… Bir sen kaldın Kıvanç! Az kaldı!”, "Allahım, ya Murat Boz!!! Murat Boz'la ilgili açıklama yapılmış mı? Bilen varsa yazsın noluuur?", "Ahaha... Cem Yılmaz doğru demiş... Bi yerden sonra doygunluk oluyor tabii..." şeklindeki yorumlar dikkat çekerken, ünlü isimlerin Türkiye'deki hayranları da çok gecikmeden çeşitli açıklamalarda bulundular.
 
 
 
Dünya gündemine bomba gibi düşen iddianın ardından bir süre derin bir sessizliğe bürünen David Beckham Türkiye Fan Club yaptığı ilk açıklamasında: “Bizler, iyi günde kötü günde bugüne dek hep David Beckham’ın yanında olduk, bugün de yanındayız, bu iddianın takipçisiyiz” derken, Tom Cruise hayranları cephesindeyse hüzün hakimdi. Hayranlar adına konuşan Aslı Gündan (24): “Acımız büyük… Herkes zamanında Brad Pitt severken biz Tom’cu olduk. Yanlış ata oynamışız” diyerek yaşadığı hayal kırıklığını özetledi.