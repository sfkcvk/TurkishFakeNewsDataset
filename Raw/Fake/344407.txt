Kadın Cinayetleri Konusunda Önemli Adım: Zanlının Tutuklanması İçin Olayın Twitter'da Trend Olma Şartı Kademeli Olarak Kaldırılıyor... Özellikle kadın cinayetleri ve taciz vakalarında sık sık eleştiri konusu olan 'zanlının tutuklanması için twitter'da en az 24 saat trend olma' şartıyla ilgili değişiklik için düğmeye basıldı. Bu hafta meclis gündemine gelecek değişiklikle, kadın cinayetlerinde tutuklu yargılanma için TT olma şartının kademeli olarak önce 12 saate indirilip daha sonra tamamen kaldırılması planlanıyor.  Son olarak Ankara'da gerçekleşen Şule Çet cinayeti zanlılarının önce serbest bırakılıp konunun sosyal medyaya taşınmasının ardından tutuklanmalarıyla birlikte tekrar gündeme gelen 'tutukluluk için 24 Saat TT olma' şartı, bir süredir eleştirilere konu oluyordu. Konuyla ilgili olarak basının sorularını yanıtlayan Adalet Bakanı Abdulhamit Gül, hukukta tutuksuz yargılamanın esas olduğunu, bir hukuk devleti olarak Türkiye'nin de gazeteciler, akademisyenler ve üniversite öğrencileri gibi her an başka bir suç işleyebilecek tehlikeli sanıklar dışında bu ilkeye mümkün mertebe uymaya çalıştığını belirterek şunları kaydetti:  ''Bunun dışında cinayet, gasp, taciz gibi adi suçlarda tutuklu yargılama için bazı şartlar gerekiyor. Bunların başında da biliyorsunuz Trending Topic şartı var. Hakimlerimiz de neticede yasalara göre karar vermek durumundalar. Önlerine bir dava geldiğinde önce girip bir twitter'a bakıyorlar. TT'de maktülün ismiyle ilgili bir hashtag yoksa mecburen tutuksuz yargılanma yönünde karar veriyorlar. Varsa da ne kadar zamandır TT'de olduğuna bakıyorlar. 24 saat TT'de kalamayan bir cinayet yoksa yine tutuklama kararı çıkamıyor. Orada kimse kafasına göre bir iş yapmıyor. Bu noktada hakim ve savcılarımızın eleştirilmesi doğru değil. Bizlik bir durum yok...'' Yasa değişikliğini gündeme getiren AKP Adana miletvekili Faruk Oyhan ise, yasanın bu haliyle meclisten geçmesi halinde gelen tepkilerin de bir nebze azalacağını ve adli mercilerin de rahatlayacağını belirtti. İlk etapta gündeme gelen 12 saatlik TT olma süresinin de oldukça olumlu bir adım olduğuna işaret eden Oyhan, ''Yani bugün afedersiniz en tırt bir konu bile biraz gayretle 12 saat boyunca twitter'ın sol tarafında görünebilir. Olmadı biraz bütçe ayrılarak da bu iş halledebilebilir. Ben görüyorum adam 300 TL'ye TT satıyor mesela. Bir insanın ölümünden sonra bu kadarcık bir süre için dahi hashtag olamıyorsa zaten birilerini bunun için tutuklu yargılamak da biraz insafsızlık olur.'' ifadelerine yer verdi.