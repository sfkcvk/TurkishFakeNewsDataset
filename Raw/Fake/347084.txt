Ubisoft Müjdeyi Verdi! Merakla Beklenen Serinin Son Oyunu, ''Assassin's Creed: Yallah to Turkey'' 2018 Yılı Sonuna Kadar Raflardaki Yerini Alacak... Dünyaca ünlü oyun şirketi Ubisoft, oyun dünyasını şaşırtarak sevilen oyun serisi Assassin's Creed'in yeni oyununun 2018 yılı sonuna kadar çıkacağını yukarıdaki görselle duyurdu. Ubisoft'un Türk oyunseverlere bir de sürprizi var. Oyunun hikayesi Hatay ve İstanbul'da geçiyor. Oyun dünyasında büyük heyecan uyandıran bu gelişme sonrası yeni oyunun hikayesi de büyük merak konusu oldu. Oyunun demosuna dair şirketten sızan bilgiye göre kahramanımız Desmond Miles, bu kez Suriye'deki savaşın ortasında buluyor kendini. İdlib'in Ruslar tarafından bombalanması sonrası eşini ve çocuklarını orada bırakarak kaçmak zorunda kalan kahramanımız, kendine yeni bir hayat kurmak için 2 milyon Suriyeli ile birlikte yola çıkar. Hatay üzerinden Türkiye'ye, oradan da şişme botla Yunanistan'a geçmek isteyen Miles'ı daha Hatay'dan Türkiye'ye girer girmez bir sürpriz beklemektedir. Burada küçük bir hatırlatma yaparak tecavüze uğrama sahnesinde kullanılan grafik ve ses efektlerinin, oyunu oldukça gerçekçi kıldığını söylememiz gerekiyor.  Tecavüz sonrası intikam yemini eden Miles, otobüsle İstanbul'a doğru yola çıkar. Konya civarlarında şarampole yuvarlanan ve ardından yanan otobüsten sağ olarak kurtulan üç kişiden biri olan Miles, kendisi gibi Suriye'den kaçan oyunun kadın kahramanı Fasel El-Kabir ile tanışır. Kocaeli'ye kadar beraber yolculuk eden kahramanımız ve sevgilisi, bu şirin şehirde bir gece konaklamaya karar verirler. Gece bir ara hava almak için dışarı çıkan Miles, döndüğünde evin darmadağın olduğunu ve sevgilisi Fasel'in evde olmadığını farkeder. İki fabrika işçisi tarafından kaçırılan Fasel'i bulmak için bir kez daha yemin eden Miles, geceyi otogarda geçirip, sabah ilk otobüsle İstanbul'a gelir. Burada dikkatimizi çeken Fasel'den oyun boyunca bir daha bahsedilmemesi. İstanbul'a gelir gelmez Suriyelilerin yoğun olduğu Esenyurt'a gitmek için metrobüse binen Miles, metrobüste arkasına geçip hallenenlerden rahatsız olduğu için Sefaköy'de inmek zorunda kalır. Sefaköy'de madde bağımlıları ile birlikte yaşamaya başlayan ve bir süre trafik ışıklarında cam silerek geçinmeye çalışan Miles, biraz da şansının yardımıyla Esenyurt'ta faaliyet gösteren bir tekstil atölyesinde 800 TL maaşlı sigortasız bir işe girer. Yunanistan'a kaçmak için 4000 dolara ihtiyacı olan Miles, dolar kurunun ülkede sürekli yükselmesi sebebiyle ihtiyacı olan parayı 4 sene boyunca it gibi çalıştığı halde bir türlü toplayamaz. Burada oyunculara küçük bir ipucu verelim. Oyunda sık sık ekranın sağ alt köşesine "Dolarları bozdurun" diyen biri çıkacak. Dolar 7 liraya çıkana kadar bekleyin. Sonra bozdurun. Yoksa Yunanistan'a gidemezsiniz. :) İyi oyunlar.