Mor ve Ötesi'nden Şaşırtan Karar Daha önce komün halinde yaşadıklarını açıklayarak dikkatleri üzerine çeken Mor ve Ötesi, aldıkları yeni kararla birlikte, bundan sonra çekecekleri kliplerde içlerinden sadece birinin görüneceğini açıkladı. Grubun vokalisti ve aynı zamanda çoğu kişiye göre beyni olan Harun Tekin'in ilk olarak yakın çevresiyle paylaştığı bu kararın nedeninin, her klipte grubu toplu şekilde göstermek adına çok saçma işlere imza attıklarını farketmeleri olduğu öğrenildi.
 
Alınan bu kararla birlikte, artık Mor ve Ötesi kliplerinde hep aynı grup üyesinin mi yoksa her klipte dönüşümlü olarak farklı bir grup üyesinin mi görüneceğinin henüz netlik kazanmadığı ve grup hayranlarının bu konuda net bir açıklama beklediği gelen haberler arasında. Ayrıca çeşitli internet platformlarında, alınan bu kararı bir çok Mor ve Ötesi hayranının protesto ettiği de bildirildi.