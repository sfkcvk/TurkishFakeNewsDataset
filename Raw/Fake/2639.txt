Ünlü Stratejist Yargıdaki Depremi Yorumladı: "Savcısı Önce Biten Taraf Kaybedecek" Körfez krizini önceden tahmin eden, ekonomik kriz için hükümeti 2005 yılında uyaran, Arda'nın sol kanatta değil forvet arkasında oynatılması gerektiğini 2003 yılında söyleyen, 17 ocak 2010 İstanbul'daki kar yağışı için vatandaşları geçen Ağustos ayında uyaran ünlü stratejist Ersin Özbükey, hükümet-ordu-yargı arasında yaşanan son gelişmeleri değerlendirdi. 
 
Gelişmelerle ilgili olarak "Gerçekten heyecan verici şeyler oluyor. Türkiye üzerine oynanan senaryolar var" diyen Özbükey'in "Besbelli bir yerlerden düğmeye basılmış. Bu işin arkasında çok büyük güçler var...Yahudiler...Amerika...AB fonları...bunlara hep çok dikkat etmemiz gerek" şeklindeki açıklamaları önümüzdeki günlerde çok konuşulacağa benziyor.
 
Çarpıcı analizlerine "Herkes bi yol tutturmuş gidiyor. Devir menfaat devri olmuş. Millet birbirinin kuyusunu kazma derdinde. Vatandaşı düşünen yok" sözleriyle devam eden usta stratejist, son olarak bundan sonra neler olabileceğiyle ilgili bir soruya ise "Bekleyip görücez... gerçekten çok ilginç şeyler olabilir... Türkiye'nin jeostratejik konumu çok önemli..." şeklinde yanıt vererek önümüzdeki günlerde yaşanabilecek sürpriz gelişmelere dikkat çekti.