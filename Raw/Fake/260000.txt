Erdoğan'ın Yemin Törenini İzlemek Üzere Türkiye'ye Gelen Benin Devlet Başkanı, Köşkte Aşçı Olarak Göreve Başladı Bugün gerçekleşen Cumhurbaşkanlığı devir teslim töreni dünya liderleri tarafından da ilgiliyle takip edilirken, yurtdışı konuklar arasından sürpriz bir isim adını köşkün kadrosuna yazdırmayı başardı. Törene neden davet edildiğini anlamadığı için "heralde mutfakta yardıma ihtiyaç var" düşüncesiyle gelir gelmez önlüğü giydiğini belirten Benin Devlet Başkanı Yayi Boni, yaptığı minik Benin köfteleriyle taraflı tarafsız herkesin beğenisini kazandı. Benin tarihinde hiçbir devlet başkanının durduk yere bir törene davet edilmediğini söyleyen Boni, Çankaya Köşkü'ne davet edilmesinin mutlaka bir sebebi olması gerektiğini ifade etti. Davetiye eline ulaştığında “Ya normal ülkeler bu adamları artık hiç umursamıyor, kabalalık göstersin diye kimi buldularsa çağırdılar ya da heralde durumumuzu gördüler iş vericekler” diye düşündüğünü söyleyen çiçeği burnunda aşçı, konuşmasına şu sözlerle devam etti: “Hanıma da sordum. O da dedi, Yayi, seni kim niye durduk yere çağırsın dedi. Mantıklı bir sebep ararken heralde bunlar benim minik köftelerimi duydular, resepsiyonda yardım için davet ediyorlar sonucuna vardık. Ben de sabahtan atladım geldim; girdim mutfağa aslanlar gibi de yapıp çıktım. Nefis de oldu. Yukarı çık bak şimdi bütün davetliler Benin köftesinin tarifini aranıyor..." Ani bir şekilde Benin Devlet Başkanlığı’ndan Çankaya Köşkü aşçılığına yükselen Boni, başarının kendisini şımartmayacağının altını çizdi. Çankaya’da yavaş yavaş kendini gösterdikten sonra başka davetleri de değerlendirebileceğini söyleyen çikolata renkli aşçı “Yani burada başlarım, dünya liderleri de burada olacak, onlara kendimi gösteririm falan dedim ama diğer davetlileri görünce… Nası diyeyim… Dişe dokunur bir ülkeden gelen kimse yok… Neyse artık bir şekilde fark ettiricez kendimizi” sözleriyle de bundan sonraki hedefleri arasında Avrupa’da bir ülkede aşçılık yapmak olduğunu kaydetti. Çankaya Köşkü'nde görev yapan diğer hizmetlilerin de yeni mesai arkadaşlarından son derece memnun olduğu bildirildi. Siyahi bir çalışma arkadaşının mevcut ekibe renk kattığını söyleyen Başgarson Muammer Targa, “Valla yalan yok, biz de kendisini çok sevdik. Tonton bahçıvanımız, dedikoducu teyzemiz falan derken bu arkadaş da gelince tam olduk. Tıpkı eski filmlerdeki gibi. Bir tek işte köşkün iyi niyetli, haşarı ama faydasız çocuğu eksik, o da inşallah Bilal Bey geldiğinde...” diyerek hoşnutluklarını ortaya koydu. Targa, Benin Devlet Başkanı'ndan gelen "Muammer 3 soslu soğansız, Bülent Arınç'a bir acısız hazır. Çeeeek..." talimatı üzerine servise devam etmek üzere sözlerine son verdi.