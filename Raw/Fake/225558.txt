Rusya Dışişleri Bakanı Sergey Lavrov, Türkiye'ye Meydan Okudu: ''Eşşek gibi yakacaksınız o kombiyi!'' Ekim ayının gelişiyle birlikte aniden bastıran soğuk ve yağışlı hava Türkiye'yi hazırlıksız yakalarken, henüz erken olduğunu bahane ederek kombiyi yakmamakta ısrar eden Türk vatandaşlarına Rusya'dan sert tepki geldi. Dışişleri Bakanı Sergey Lavrov, düzenlediği basın toplantısında “Bakın ben sizin iyiğiliğiniz için söylüyorum, öyle 3 kat giyinip oturmakla olacak iş değil bu. Bu saatten sonra artık sıcak da yapmaz. Bugün olmazsa yarın nasılsa eşşek gibi yakacaksınız o kombiyi...” sözleriyle Türkiye'yi bir an önce Rus doğalgazını kullanmaya çağırdı. “ Dışişleri Bakanlığı'nda basın mensuplarının karşısına çıkan Rus Bakan Lavrov, doğalgaz kullanımı için illa Kasım ayını beklemek gibi bir şartın olmadığını vurgulayarak Türkiye'yi bu sene kışın erken geldiği gerçeğiyle yüzleşmeye çağırdı. “Açıkcası bölgemizin yükselen gücü, Ortadoğu'nun lideri, güçlü ekonomisiyle tüm dünyanın imrenerek baktığı kudretli bir ülkeye böyle ufak hesapları da yakıştıramıyoruz zaten. Bizden utanmıyorsanız ecdadınız Osmanlı'dan utanın. Yakın lan artık şu kombiyi!” diyen Lavrov, “10 gün daha bekleyelim de 3 kuruş eksik doğalgaz faturası ödeyelim” derdinde bir ülke görüntüsünün kendilerini derinden yaraladığının altını çizdi. Türkiye'nin istese 12 ay cayır cayır kombi yakabilecek büyük ve güçlü bir ülke olduğuna dikkat çeken Rus Bakan, “Yani en azından bizim gözümüzde öyle bir ülkesiniz. Lütfen bu imajınızı bozmayın olur mu? Sizi çok ayrı bir yere koyduk çünkü. Ve hep öyle hatırlamak isti.. ahaha...ay pardon sinirim bozuldu... ahahhaa” derken, bi elini yüzünü yıkayıp kendine gelmek için bir süre toplantıya ara verdi. 5 dakikalık aranın ardından tekrar basın mensuplarının karşısına geçen Lavrov, bu kez sert mesajlar vererek iki ülke arasındaki ilişkilerin daha fazla zarar görmemesi için atılması gereken adımlara dikkat çekti: “Kaç aydır 5 lira 10 lira doğalgaz faturası öderken iyiydi. Bu Ruslar yukarıda ne yiyor ne içiyor neyle geçiniyor diye soran yok. Artık gün bizim günümüz. O kombi yakılacak, sonuna kadar da köklenecek. Açıkça uyarıyoruz: Bir tek oturma odasını yakalım da tasarruf edelim diyenleri tuvalette buz gibi bir klozet kapağı bekliyor. Son 30 yılın en soğuk kışı diyorum size. Bi hasta olursunuz o doğalgaz faturasında yaptığınız tasarrufun 2 katı masraf çıkar. Lütfen herkes hesabını doğru yapsın, aklını başına toplasın...” Lavrov, koca Sibirya'nın altından çıkarılıp kilometrelerce boruyla Türkiye'ye kadar taşınan gaz dururken memleketinden otobüs bagajında gelen pekmezle idare etmeye çalışmanın beyhude bir çaba olduğunu belirtirken, bunun her şeyden önce emeğe saygısızlık olduğunun da altını çizdi. “ Konuşmasının sonunda yanında getirdiği bir kombiyi masanın üzerine çıkaran Dışişleri Bakanı Lavrov, parmağını kombinin açma düğmesine doğru götürerek “Haydi Türkiye, tek yapman gereken ufacık bi dokunuş. Hava yaptıysa da aha şu alttaki vanayı biraz çevirip suyunu akıtmanız yeter. Yarın bakıcam o vanalardan ne kadar gaz vermişiz. Yine battaniyeye büründüyseniz bundan sonra donuyorum deseniz gaz yok size. Delirtmeyin lan adamı!” dedikten sonra kombiyi tekmeleyerek toplantıya son verdi.