Radikal Gazetesi'nin Geleneksel Tecavüz Fotoğrafı 5. Yılını Kutladı Radikal Gazetesi'nin bütün tecavüz haberlerinde kullandığı fotoğrafın 5. hizmet yılı, gazete binasında düzenlenen sade bir törenle kutlandı. Törende yaptığı konuşmada basın camiasında aynı fotoğrafın 5 yıl boyunca kullanılmasının ender rastlanan bir istikrar örneği olduğunu belirten Genel Yayın Yönetmeni İsmet Berkan, "umuyorum ki önümüzdeki yıllarda da nice tecavüz haberlerini bu fotoğrafla vermeye devam edeceğiz" dedi. 
 
Törende, 5 yıl önce ilk kez bir tecavüz haberinde bu fotoğrafı kullanan Radikal Gazetesi 3. sayfa editörü Ersin Özbükey de söz alarak fotoğrafla ilgili bazı hoş anılarını davetlilerle paylaştı. Özbükey konuşmasında, 5 yıl önce bir tecavüz haberinde kullanmak için kendi kişisel porno arşivinden özenle seçtiği fotoğrafın o zamandan beridir tecavüzü mümkün olan en estetik biçimde aktardığını belirterek, "inanıyorum ki bu fotoğraf, tecavüze ve tecavüzcülere karşı toplumdaki olumsuz önyargının kırılmasında da önemli bir toplumsal misyonu yerine getirmiştir" dedi. 
 
5 yıl içinde bu fotoğrafın kullanıldığı yüzlerce tecavüz haberinden örneklerin sergilendiği bir slide show'la devam eden tören, davetlilerin çok saçma bir iş yaptıklarını farketmeleri üzerine apar topar sona erdi.