İnternet Bağımlılığından Kurtulmak İsteyenler "hayat-disarida.org" Adresinde Buluşuyor Internet erişiminin yaygınlaşması ve ucuzlamasıyla birlikte son yıllarda ciddi bir sosyal yara 

haline gelen internet bağımlılığıyla mucadele etmek için kurulan 'hayat-disarida.org' adlı web 

sitesi, bağımlılar ve yakınlarından yoğun ilgi görüyor. 
 
 
 İnternet bağımlılığından kurtulmak isteyenlerin dayanışma platformu olmak amacıyla kısa süre 

önce yayın hayatına başlayan site, kurulduğu ilk günden itibaren adeta ziyaretçi akınına uğradı.
Birbirlerini sadece friendfeed üzerinden tanıyan Ercan Öz ve Sinan Bükey adlı iki kafadar 

tarafından kurulan siteye üye olan kullanıcılar, kişisel sayfalarında bağımlılık öykülerinin yanı 

sıra kimlik bilgilerini, fotoğraf albümlerini ve beğendikleri video'ları da diğer kullanıcılarla 

paylaşma imkanı buluyorlar. Barındırdığı forum bölümüye üyelerine, internet bağımlılığıyla 

mucadele yolları, 2. el araba fiyatları, Turkcell Süper Lig'de geçen hafta oynan karşılaşmalar ve 

Türkiye üzerine oynanan oyunlar üzerinde saatlerce tartışma fırsatı da tanıyan hayat-disarida.org 

daha şimdiden birçok bağımlı için umut olmayı başarmış durumda.

 
 
 Hayat-disarida.org'un kurucularından Ercan Öz'le msn üzerinden yaptığımız kısa söyleşide 

sitenin internet bağımlılarını sosyal hayata tekrar kazandırabilmek için düzenlediği çeşitli 

etkinlikler hakkında bilgi alma fırsatı da bulduk. Siteye üye olanların tanışıp 

kaynaşabilmeleri amacıyla bugüne kadar değişik mekanlarda organizasyonlar düzenlediklerini ifade 

eden Öz "Ancak bu organizasyonlara şu ana dek en fazla iki üyemiz katıldı. O iki üye de 20 dakika 

kadar hiç birşey konuşmadan birbirlerinin yüzüne baktıktan sonra iphone'larından facebook'a 

girerek farmville oynamaya başlamışlar :(" diyerek ekledi: "yani en azından blog'larında öyle 

yazıyordu :P"
 
 
 
Aylık 20 TL karşılığında Gold üyelerine msn ve gtalk üzerinden 24 saat psikolojik destek, üye 

profilleri arasında gelişmiş ve detaylı arama yapabilme, profillerine video ekleyebilme ve diğer 

üyelere özel mesaj yollayabilme gibi hizmetler de sunan hayat-disarida.org sitesi aynı zamanda 

internet kullanıcıları üzerine araştırma yapan psikologların da büyük ilgisini çekiyor. Konuyla 

ilgili olarak görüşlerine başvurduğumuz İstanbul Üniversitesi Psikoloji Bölümü Öğretim Üyesi 

Doç. Dr. İlhan Bersek, internet bağımlılığının en önemli belirtilerinden birinin de açılan her 

yeni web sitesine bir an evvel üye olma mecburiyeti hissetmek olduğunu belirterek şöyle 

devam etti: "Bok var çünkü o sitede"
 
İnternet bağımlılığını adeta çağımızın vebası olarak nitelendiren Bersek, "özellikle son 1 yılda 

bu sorunla ilgili çok fazla e-mail alıyorum. Ayrıca kişisel web sitemden olduğu kadar facebook, twitter ve formspring hesaplarım üzerinden de bana ulaşan çok sayıda bağımlı kardeşimizle birebir iletişim kurma imkanı buldum. İnanın bir bilim insanı olarak benim dahi yüreğimi parçalayan öyküler dinledim" sözleriyle hastalığın sanılandan çok daha yaygın olduğuna dikkat çekti.