YSK, AK Parti'nin Çıkaracağı Milletvekili Sayısına Göre Basabileceği Medya Kuruluşu-Dövdürebileceği Gazeteci Oranlarını Açıkladı... Yüksek Seçim Kurulu, akşam saatlerinde yaptığı açıklamayla seçim sonuçlarına dair en önemli soru işaretlerinden birine daha açıklık getirdi. Kurul'dan yapılan açıklamaya göre AK Parti'nin 276 ya da  milletvekili çıkarması durumunda kafasına göre basıp el koyabileceği toplam basın yayın kuruluşu sayısı 16 olarak belirlenirken, 250-275 bandında bu rakam 8, 249-240 aralığı içinse 2'ye düşüyor... Seçime kısa bir süre kala düzenlediği basın toplantısıyla kameraların karşısına geçen YSK Başkanı Süleyman Kotluk, 1 Kasım ve sonrasına dair önemli açıklamalarda bulundu. "Tek parti mi koalisyon mu?" dışında şu an için seçmenin kafasındaki en önemli soru işaretlerinden birinin de seçim sonrası AK Parti'nin el koyacağı, kayyuma devredeceği ya da direkt bir kaç kamyon adam toplayıp sopalarla basmaya gideceği basın kuruluşu sayısı olduğuna dikkat çeken YSK Başkanı, bu konuda yürütülen çalışmalarla ilgili bilgilendirmelerde bulundu.  Kotluk, Kurul'un yaptığı çalışmalar neticesinde, seçimlerde tek parti iktidarı çıkaracak sayı olan 276 milletvekilini bulması halinde AK Parti'nin yasal, işin içinde üniformalı polis de olduğu için biraz yasal gibi görünen ama aslında illegal ve it kopuk toplamak suretiyle direkt illegal biçimde basabileceği toplam basın kuruluşu sayısını 16 olarak belirlediklerini ifade etti.  Bu sayının aynı zamanda ülke geneline yayın yapan ve şu ya da bu sebeple tüm yayın akışlarını AK Parti'yi övmek üzerine kurgulmayan toplan basın kuruluşu sayısı olduğunu da dikkat çeken Kotluk, diğer senaryoları ise şu şekilde sıraladı:  Bu aralıkta Ak Parti'nin bir sonraki erken seçim için tek başına iktidar ümidi hala sürecek demektir. Bu da 7 Haziran - 1 Kasım aralığındakine benzer bir durumun ortaya çıkması demek. Yani yine "şu hengamede erken seçime kadar susturabildiklerimizi susturalım" stratejisi biraz daha agresif bir biçimde tekrar denenecek. Basılacak medya kuruluşu sayısı 8, tehdit edilecek-dövülecek gazeteci sayısı 4.  Bu aralıkta biraz moraller bozulacağı ve ufukta bir kolasiyon görüneceği için özellikle emniyet güçlerini ve yargıyı legal baskınlara ikna etmek güçleşebilir. "Bunlar gidici, ileride başımıza iş açılır" şeklinde düşünmeleri doğal. O yüzden daha ziyade teşkilattan adam toplamak suretiyle bina basma ve parayla tetikçi tutup dayak attırma yoluna gidileceğini düşünüyoruz. Basılacak medya kuruluşu sayısı 2, tehdit edilecek-dövülecek gazeteci sayısı 10. Bu aralıkta basılacak basın kuruluşu sayısında yine bir yükselme söz konusu ancak bu kez hedefte AK Parti yanlısı, kamuoyunda Havuz medyası olarak da bilinen kuruluşlar yer alacak. Saldırıların, teşkilattan ziyade tek bir kişi tarafından "lan size o kadar para akıtıyoruz, ne işe yarıyorsunuz?" motivasyonuyla yapılacağını öngörüyoruz. Basılacak medya kurluşu sayısı 17, tehdit edilecek-dövülecek gazeteci sayısı 28.