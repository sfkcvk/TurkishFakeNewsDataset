Başta "Kendi Aramızda Sade Bir Tören" Olarak Düşünülen Bir Düğün Daha Ailelerin Araya Girmesiyle Kontrolden Çıktı. Bilanço Ağır: 15.000 Davetli Nişanlısı Kate Middleton ile dünya evine girmesine sayılı saatler kalan İngiltere kraliyet tahtının ikinci sıradaki varisi Prens William, İngiliz Hello dergisine içine döktü. Kate ile birlikte çok sade bir tören planlarken ailelerin araya girmesiyle düğünün tamamen kontrolden çıktığını ifade eden Prens William, "Gördüğünüz gibi prens bile olsanız bu zinciri kıramıyorsunuz. Biz kendi aramızda bir şeyler yapalım derken olay yine döndü dolaştı, toplu-tüfekli kraliyet düğününe kadar gitti" sözleriyle, aileler karşısında yaşadıkları çaresizliği anlattı.