Eczacıbaşı ve AVEA'dan Anlamlı Kampanya Türkiye'nin önde gelen firmalarından Eczacıbaşı ve AVEA'nın işbirliğiyle başlatılan kampanyada, "Domuz gribi ilaç şirketlerinin bir pazarlama oyunudur" yazıp 5645'e kısa mesaj olarak gönderen herkes 100 kontör ve binlerce ipod shuffle'dan birine sahip olma şansını kazanıyor. 
 
Her iki firmanın önde gelen yetkililerinin katıldığı görkemli bir basın toplantısıyla duyurulan kampanya, özellikle ilaç sektöründe çalışanlar tarafından sevinçle karşılandı. Toplantı sırasında basın mensuplarının sorularını yanıtlayan Eczacıbaşı Holding Basın ve Halkla İlişkiler Genel Koordinatörü Ersin Özbükey, kampanyanın kesinlikle halkı domuz gribine karşı bilinçlendirmek gibi bir amaç taşımadığının altını çizdi. Özbükey yaptığı açıklamada, "halkımız zaten yeterince bilinçlenmiş, olayı çözmüş, biz daha bunlara ne söylesek boş" diyerek yanında getirdiği ipod'larda birini duvara fırlattı. 
 
Kampanyayla ilgili görüşlerini sorduğumuz vatandaşlarsa genel olarak olumlu bulduklarını belirtirlerken, "şimdi bu 100 kontür kaç para ediyor?" diyerek yine de ilaç firmalarına karşı temkini elden bırakmadıklarının işaretini verdiler.