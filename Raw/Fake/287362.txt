Seçim Takvimi Açıklandı: Kareli Ceketlerin En Geç 28 Ağustos'a Kadar Kuru Temizlemeye Verilmesi Gerekiyor... 1 Kasım Genel Seçimleri’nin Resmi Gazete’de yayınlanarak kesinleşmesinin ardından Yüksek Seçim Kurulu, önümüzdeki 67 günlük takvimi de yayınladı. YSK’nın Seçim Takvimi’ne göre kareli ceketler yurt çapında en geç yarın kuru temizlemeye verilecek, 31 Ekim’de ise Diyarbakır’ı bomba gibi bir sürpriz bekliyor. Seçim Takvimi’ni açıklamak üzere basın mensuplarının karşısına geçen YSK Sözcüsü Hamdullah Karaer, bu defa kısıtlı zamana çok fazla şey sıkıştırmak zorunda kalacak olan siyasi partilere başarılar dileyerek sözlerine başladı. “Valla 67 günde siyasi atışması var, televizyon programı var, mitingi var, kolay değil. Yani sırf 4 parti olsa hadi neyse, bi de Sayın Cumhurbaşkanımız… Program sıkışıyor haliyle…” diyen Karaer, 81 ilde de vatandaşları hızlandırılmış seçim için hazırlıklı olmaya çağırdı. Aynı gün içinde kimi yerde 2-3 partinin birden miting yapıp, aynı tesisin 4-5 kez yeniden açılabileceğine dikkat çeken YSK Sözcüsü, tüm bunlara rağmen olabilecek en ideal takvimi hazırladıklarını ifade etti. Olası bir Mart seçimine karşı da temkinli olunması gerektiğini vurgulayan Karaer, “Yani bundan sonra alışalım buna. 3-4 ayda bir seçim yapar hale gelebiliriz. Aslında buna yönelik de çalışmamız var. 365 günlük bir Seçim Takvimi yayınlıcaz, bi daha artık sürekli o kullanılır. Biz de uğraşmayız” sözleriyle geleceğe yönelik çalışmalarını da aktardı. Yüksek Seçim Kurulu Sözcüsü’nün, açıklamalarının ardından kamuoyuyla paylaştığı Seçim Takvimi’nden öne çıkan satırbaşlarıysa şöyle;  AK Parti adaylarının kareli ceketlerini kuru temizlemeye vermesi için son gün  Gazetelere ilk 'CHP'de şok' başlığının düşeceği bu tarihte, Şereflikoçhisar İlçe Yönetim Örgütü'nden birilerinin istifa ettiği öğrenilecek...  İlk "Bunlaaaaaaar"… "HDP'ye oy verenler bunu bir düşünsün" başlıklı Facebook paylaşımı vizyona giriyor...  Devlet Bahçeli'nin seçim konuşmalarındaki gaf ve dil sürçmelerinden oluşan video, 4 dakika 17 saniyelik ilk versiyonuyla youtube'a düşecek...  Cumhurbaşkanı Erdoğan ve yakın çevresine suikast haberlerinin gözleneceği bu tarihte, Yiğit Bulut ve Metin Metiner için sahne alma vakti... Yine Demirtaş, yine thug life videosu... “Ehehe Kemal Kılıçdaroğlu aslında iyi adam yaa” günleri... AK Parti'nin oylarını son seçimden daha düşük oranda gösteren 12 araştırma şirketinin paralel yapı ile bağlantıları ortaya çıkacak Efkan Ala'nın bir süredir ortada görünmediğinin fark edilmesiyle panik başlayacak: ''Gene ne iş çeviriyor acaba?''  Burdur Mikail Yıldız İlköğretim Okulu’ndan çuval çalmaya kalkışan bir grup, hademeden dayak yiyecek. Grup, henüz bazı şeyler için erken olduğunu fark ederek kaçacak  Fethiye, Alanya, Kaş gibi bazı beldelerde HDP tabelası indirme şenlikleri tüm hızıyla sürecek...  Türkiye çapında kurşunlanan AK Parti Seçim Bürosu sayısı 15 bini aşacak ancak neyse ki can kaybı yaşanmayacak… Seçimlerde kritik dönem. Cumhurbaşkanı Erdoğan yine bir reklam filmi ile karşımıza gelecek, bu seferki hepsinden daha fena olacak. Herkes ona göre hazırlık yapsın...  Cumhurbaşkanı Erdoğan'ın reklam filminin mevzuata aykırı olduğu anlaşılacak ancak yine de yayınlanmaya devam edecek…  Davutoğlu, son bir atakla CHP’den gelecek oyları hesap ederek Cumhuriyet Balosu’nda zeybek oynamaya çalışacak. Davutoğlu’nun dizi yere değmiş haliyle ayakta duran hali birbirinden çok ayırt edilemeyecek. Diyarbakır’ı bomba gibi bir sürpriz bekliyor…