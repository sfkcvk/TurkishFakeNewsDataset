Türkiye, Başkentinde Ayda Bir Bomba Patlayan Ülkeler Arasında En Gelişmişi Olmanın Gururunu Yaşıyor... Son 2 ay içerisinde Ankara'nın göbeğinde gerçekleşen terör saldırılarıyla sarsılan Türkiye, her şeye rağmen 'Başkent'inde ayda bir bomba patlayan ülkeler' arasındaki en gelişmiş demokrasi konumunu sürdürmenin haklı gururunu yaşıyor. Listenin 2. sırasında Lübnan yer alırken, Suriye, Irak ve Afganistan da Türkiye'nin diğer önemli rakipleri arasında... Acı haberlerin peşpeşe geldiği Ankara, bu kez göğsümüzü kabartan bir açıklamayla gündemde. Akşam saatlerinde Balgat'taki Dışişleri Bakanlığı binasında basın mensuplarını ağırlayan Bakan Mevlüt Çavuşoğlu, Türkiye'nin 'başketinden ayda bir bomba patlayan ülkeler' arasında halen demokratik ve ekonomik anlamda en gelişmiş ülke konumunda olduğuna dikkat çekerek, bu zor zamanlarda bardağın dolu yanını görmenin önemine işaret etti. "Evet, son 6 ayda sadece başketimizde 200'ü aşkın insan öldü belki ama sadece bu kara tabloya bakıp, enseyi de karartmamamız lazım..." ifadelerini kullanan deneyimli Bakan, şöyle devam etti:  "Sonuçta burası kültürlerin birleştiği, medeniyetin beşiği bir ülke. Nasıl ki bir yöresinde kayak yapılabiliyorken aynı anda başka bir köşesinde denize girilebiliyorsa aynı şekilde ayda bir başkentinde canlı bomba saldırısı gerçekleşirken de halen ülkede gazete falan çıkabiliyor. Bir köşesinde şehirlere tankla girilirken diğer bir köşesinde çoğu zaman Facebook'a nerdeyse sorunsuz giriliyor, televizyonlarda vatandaşlarımız kısmetlerini arıyor, bir yerlerde check in yapan insanlarımız halen var. Aynı klasmandaki diğer ülkelere baktığımızda bunları pek göremiyoruz. Yani yapan var yine ama bizim kadar değil. İşte bunlar hep Türkiye'nin zenginlikleri..."  Hükümet nezdinde yapılan bu açıklamaların ardından dikkatler, başkentinde ayda bir bomba patlayan diğer ülkelere çevrilirken, demokrasi ve ekonomik gelişmişlik endeksine göre Türkiye'nin gerisinde kalan bu ülkelerdeki son durum ise şöyle:  Listenin iddialı isimlerinden Irak, birinci olmayı iki temel sebepten ötürü kaçırmış durumda: 1. Başkenti tam neresi belli değil. 2. En gelişmiş olabilmek için yeterli Cumhurbaşkanlığı Külliyesi ihtişamından hayli uzak... Listenin son sırasında bulunan Afganistan, ekonomik anlamda herhangi bir iddiası olmasa da hapse atabileceği ilk gazetecileri 2020 yılına kadar yetiştirerek en azından bu konuda adından söz ettirmeyi hedefliyor.  Başkenti en karışık ülkelerden biri olan Yemen, Türkiye'nin birinci olduğu demokratik gelişmişlik endeksinde 8. sırada. En son astrologlarla bahis tahmini yorumcularını da tutuklu yargılamak üzere cezaevine koyduktan sonra sıralamada ciddi düşüş yaşadılar.  Listede Türkiye'nin en önemli rakibi konumunda bulunan ve geçtiğimiz Ocak ayına kadar lider konumunda bulunan ülke, başkent Beyrut'un Şubat ayını bombalı saldırı olmadan geçirmesi sonucu diskalifiye olarak yarışta geriye düştü...  Gerek başkentinde gerekse ülkenin geri kalanında yaşanan patlama sayısında iddialı ancak devlet başkanlarının boyu 1.65... Listenin hayli gerilerinden kalan ülke, hali hazırda topraklarının önemli bir bölümünü kontrol altında tutamadığı gerekçesiyle sıralamaya itirazlarını sürdürüyor. Esad yönetimi "sınırlarımızı başkent Şam ve yakın çevresi olarak düşünürsek Türkiye'den daha iyi durumdayız" tezinde ısrarcı...