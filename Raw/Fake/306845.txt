Avrupa Birliği: ''Kim ayrılıyo şimdi İngiltere mi? Birleşik Krallık mı? Büyük Britanya mı? Hay inch'i Sterlin'i batsın anlamıyoruz ki zaten...'' Ada’da düzenlenen Brexit referandumu sonucunda Avrupa Birliği’nden ayrılma kararı çıkması üye ülkelerde geniş yankı buldu. Derhal Brüksel’deki AB Genel Merkezi’nde toplanan 26 üye, “Beyler şimdi hangisi ayrılıyor bunların ya onu anlayan var mı tam olarak?” sorusunu masaya yatırdı. Dün gerçekleştirilen ve %52’lik bir oranla ayrılık kararı çıkan Brexit referandumunun ardından AB’nin kalan üyeleri Brüksel’de toplandı. Toplantının açılışı, diğer temsilciler gibi sonuca şaşırdığı her halinden belli olan Almanya Şansölyesi Angela Merkel tarafından gerçekleştirildi. Merkel, “Ters trafiği ayrı, Sterlin’i ayrı batsın. Çok özür dilerim ama bi bok anlamadığımız bir ülke şimdi kalkmış bir de ayrılık kararı vermiş. Kim ayrılıyor? İrlanda duruyor mu? Duruyorsa hangi İrlanda duruyor? Delirtmeyin olum insanı” sözleriyle tepkisini ortaya koydu. Üye ülke temsilcilerinin “Evet, Angela haklı bak o konuda da soru işaretleri var” sözleriyle desteklediği Merkel’in ardındansa Fransa Cumhurbaşkanı François Hollande söz aldı. Hollande, son derece sert konuşmasında Ada’ya şöyle seslendi: “Yani laf etmiyoruz diye artık iyice gemi azıya aldınız. Kendinizce kurmuşsunuz bir düzen, işin içinden çıkabilene aşk olsun. Futbol milli takımlarınız ayrı, basket milli takımınız tek. Ryan Giggs’in Gareth Bale’in günahı ne şerefsizler? İskoçlar ayrılmaya kalkar ‘Hayır’ı desteklersiniz, kendinize gelince ‘Hadi bize eyvallah’. Valla bana öyle geliyo ki iyi bir şey olduğunda ‘Biz İngiltere’yiz’ oluyor, g.tünüz sıkıya gelince ‘Yok ya o iş Büyük Britanya’nın işi’… Bizim Peugeot fabrikasında sırf size 2 araba satıcaz diye direksiyonları sağa alan Etienne ustanın dediği gibi: Allah belanızı versin…” Hollande’nin konuşmasının ardındansa İspanya’nın “Ya bu böyle olmayacak. Hepimiz çok doluyuz. Şu an mesela Britanya’ya söverken bile bundan İskoçlar etkileniyor mu belli değil. Bir heyet kuralım gidip iyice bir öğrensinler işi” fikri tartışıldı. Oybirliğiyle kabul edilen öneriye göre 7 temsilciden oluşacak heyetin görevleri şöyle: - 6 kişi Ada’nın en yaşlı isimlerinden olan Kraliçe’yle bizzat görüşecek. Britanya’sı, Krallığı, İngiltere’si tek tek kağıt üstünde anlattırılacak. - Heyet, ardından İskoçya’ya geçerek ilgili mercilere “Hocam biz şimdi William Wallace’a kadar olan kısmını biliyoruz, oradan sonrasını öğrenmeye geldik” talebinde bulunacak. - 7 kişilik heyetten artan 1 kişi Avustralya, Yeni Zelanda, İngiliz Guyanası, Hong Kong ve Virgin Adaları gibi yerlere giderek açıkça “Siz İngiliz misiniz? O zaman bu vakte kadar AB'ye de üye miydiniz? Öyleyse bizim niye haberimiz yok?” diye soracak. - AB’den çıkınca iyice içe gömülüp inch’i daha da sahiplenmesi olası olan İngiltere’ye son bir kez “Santime dönün” çağrısı yapılacak. İşe yaramazsa “En azından 1 feet’i 42 numara Reebok Pump boyu olarak sabitleyelim” önerisi sunulacak. - Randevu alınabilirse Galler Prensi’yle özel olarak görüşülecek. Prens, “Abi deli misin, mis gibi ülken var. Sen gel bizle takıl. Slovenya’nın üye olduğu yerde sen kral olursun ya” şeklinde ikna edilmeye çalışılacak. - Heyet son olarak iki farklı İrlanda’ya “Tamam seneler önce ne olduysa belli ki bir husumet oluşmuş, küsmüşsünüz. Artık barışın hadi. Böyle gerçekten çok karışık oluyor” teklifini sunacak. Teklifin kabulu halinde Birleşik İrlanda, direkt AB üyesi yapılacak.