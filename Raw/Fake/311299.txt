Merkez Valisi Kaim İşgüder, ABD'nin Ankara Büyükelçiliği'ne Kayyum Olarak Atandı... 15 Temmuz Darbe teşebbüsünden sonra darbeye destek vermekle suçlanan ve Türkiye ile arası açılan ABD'ye bir takım yaptırımların uygulanacağı kulislerde konuşulurken, İçişleri Bakanlığı'ndan beklenen hamle geldi. Belediyelere kayyum atanmasından sonra gözlerin çevrildiği ABD Büyükelçiliği de kayyum atanan kurumlar kervanına katıldı.  Son günlerde FETÖ lideri Gülen'in iadesi konusunda yaşanan anlaşmazlık sebebiyle Türkiye ile gerilimli günler yaşayan ABD'nin, belediyelere kayyum atanması ile ilgili yaptığı "endişeliyiz" açıklaması bardağı taşırmıştı. Açıklamayı yapan ABD'nin Ankara Büyükelçiliği'ne, merkez valilerinden   kayyum olarak atandı. ABD'nin zaman zaman yaptığı "endişeliyiz", "bu olmadı", "hak hukuk adalet" türü açıklamaların önüne geçmeyi amaçlayan Bakanlık, bu hamlesiyle AB'ye de gözdağı verdi. Bu arada atanan Kayyum'un ilk icraatı da belli oldu. Kararın ardından Büyükelçilik binasına giden İşgüder'in elçilikteki bütün İngilizce tabelaları kaldırdığı açıklanırken, İçişleri Bakanı Süleyman Soylu, konuyla ilgili soruları "Sanıyorum sayın valimizin İngilizce bilmiyor oluşuyla alakalı bir durum. Kendisi telefondan bana 'Ne yazıyor bilmiyorum sayın bakanım. Belki anamıza küfrediyorlar. Tedbiren kaldırdım' dedi." sözleriyle yanıtladı.  Soylu, Kayyum olarak atanan Vali'nin en kısa zamanda bir dil kursuna yazdırılıp yeterli İngilizce seviyesine gelmesinin ardından tabelaların yerine konacağını da sözlerine ekledi.