TÜSİAD: "Sevgililer Günü'yle İlgili Olarak Bütün Kapitalistlerin Töhmet Altında Bırakılmasından Rahatsızız" 14 Şubat'ın yaklaşmasıyla birlikte her yıl düzenli olarak dile getirilen "Sevgililer günü kapitalizmin bir oyunudur yeaa" söylemlerinden ikrah eden TÜSİAD yönetimi, bu sabah düzenlediği basın toplantısıyla iddiaları yanıtladı.  
 
Toplantıda TÜSİAD adına açıklama yapan genel sekreter Orhan Mermerciler, dernek olarak Türkiye'nin en büyük sermaye gruplarını bünyelerinde topladıklarını hatırlatarak, "bu nedenle her 14 Şubat öncesi ayyuka çıkan 'kapitalizmin oyunu' ithamlarını mecburen üstümüze alınıyoruz" dedi.  
"Bugüne kadar hep sineye çektik, duymazdan geldik ama sevgilisine iki tane gül almaya üşenen kimi çevreler biz sustukça işi iyice arsızlığa vurdular, cevap vermedikçe daha çok üstümüze geldiler" şeklinde konuşan Mermerciler, bu çirkin iftira karşısında daha fazla sessiz kalmalarının mümkün olmadığını belirtti.

 
"Yani şu çatı altında yüzyüze bakıyoruz diye fazla da sert konuşmak istemiyorum ama bu şarapçılar milletin beynini artık nasıl yıkadılarsa, normalde biradan başka bir şey içmeyen, onu da soğuk olmazsa ağzına koymayan adam bile sırf sevgililer günü diye gidip şarap içiyor hatta sıcak şarap içiyor" diyen Kocabaş, "Her sevgililer gününde resmen kan ağlıyoruz. Böyle giderse biz de Türkiye'de Oktoberfest kültürünün yerleşmesi için lobi faaliyetlerine başlayacağız. Esas o zaman göreceksiniz kapitalistlerin oyunu nasıl oluyormuş! Gerekirse kralını oynarız. Ne olduğuğunu bile anlamadan fıçı fıçı bira tüketiyor bulursunuz kendinizi" sözleriyle tüketicilere gözdağı vermeyi de ihmal etmedi.