Bayrampaşa Cezaevi'nin Sevimli Bir Konuğu Var Bugünlerde... 3 hafta önce adam yaralama, tehditle haraç toplama ve gasp suçlarından Bayrampaşa Cezaevine konulan Ersin Özbükey (32), 1.35'lik boyu ve sempatik hareketleriyle hapishane ziyaretçilerinin ve gardiyanların sevgilisi oldu. 
 
Kabarık siciline rağmen sevimliliğiyle 7'den 70'e herkesin gönlünü çalan Özbükey, görüş günlerinde Bayrampaşa Cezaevi ziyaretçilerinin yoğun ilgisiyle karşılaşıyor. Ersin'e en çok ilgiyi çocukların gösterdiğini belirten Hapishane Müdürü Nihat Doğan ise bu ilgiden oldukça memnun. Doğan, muhabirimize yaptığı açıklamada, Ersin'in gelişinden beri ziyaretçi sayısının katlanarak arttığını belirterek, "Ersin'e ziyaretçilerimiz kadar biz de çok alıştık. Avluda öyle badi badi volta atışını izlemek en büyük zevkimiz oldu. Öyle ki yani bir gün onu kaybedeceğimizi bilmek şimdiden bizi üzüyor. Allahtan kendisini 12 seneden önce tahliye edemiyoruz" dedi. 
 
Zaman zaman yoğun ilgiden bunalıp ziyaretçilerine "la dağılın mınakoduklarım! Olm var ya eşgalinizi aldım, burdan bi çıkiym hepinizi pıçaklıycam!" diyerek huysuzluk eden Ersin'in bu kızgın halleri meraklı izleyenlerin daha da ilgisini çekiyor. Ersin'in tepkilerine, ellerindeki sigara izmaritleri ve çerezleri tellerden içeri atarak yanıt veren ziyaretçiler, aileleriyle birlikte neşeli ve eğitici bir gün geçirmenin tadını çıkarıyorlar.