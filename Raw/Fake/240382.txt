Üstüste 16 Kez Ürün İade Cezasına Çarptırılan Binezler A.Ş'den Tüketici Hakem Heyeti'ne Veryansın: ''Bu hakemlerle bu mali yıl bitmez!'' Yaklaşık 15 senedir küçük ev aletleri sektöründe faaliyet gösteren Binezler Elektrik Elektronik A.Ş'nin, son dönemde aleyhlerine üst üste kararlar veren Tüketici Hakem Heyeti’ne tepkisi sert oldu. Geçtiğimiz ay içerisinde sattıkları 16 mal hakkında tüketiciye para iadesine karar veren hakem heyetini taraflı davranmakla suçlayan şirket Yönetim Kurulu Başkanı Cem Binezler; “Yani biz tüketici hakem heyeti hakkında bugüne kadar hiç konuşmadık, ancak artık bıçak kemiğe dayandı. Bundan sonra haksızlığa karşı tepkimizi en sert şekilde vericez'” ifadelerine yer verdi. Binezler A.Ş’ye sektörün diğer büyük ismi Kazancılar Küçük Ev Aletleri Satış ve Pazarlama A.Ş’den yanıt gecikmedi. Binezler A.Ş, son dönemde aleyhlerine verilen Tüketici Hakem Heyeti kararları karşısındaki sessizliğini sabah saatlerinde yaptığı bir açıklama ile bozdu. Şirket olarak bugüne kadar hakem heyeti kararları hakkında konuşmadıklarını söyleyen Cem Binezler, “Hep onları savunduk. Onlar da insan, dosya üzerinden anlık karar veriyorlar, hata yapabilirler dedik. Ancak şu son bir aydaki kararlar yenilir yutulur cinsten değil” sözleriyle bundan sonra hakem heyeti atamalarının da sonuna kadar takipçisi olacaklarını vurguladı. Hakem heyetinin aynı sektörde faaliyet gösteren diğer şirketlere karşı, kendilerine olduğu kadar cesur davranmadığını söyleyen Yönetim Kurulu Başkanı, şöyle devam etti: “Pırıl pırıl ekmek kızartma makinesi satmışız. Bir yerinde ufak bir çizik oluşmuş, hoop hemen iade kararı çıkıyor. Kaç tane hakemsin orada, nasıl görmüyorsun kullanıcı hatasını? Ama yok, nasılsa Binezler’in malı, daya para iadesini. Bakın bir değil, iki değil. 16 tane iade kararı geldi bir ayda. Tüm bu hatalı kararların ardında acaba rakip Kazancılar Küçük Ev Aletleri Satış ve Pazarlama A.Ş mi var diye de sormadan edemiyoruz. Burnumuza pis kokular geliyor...” Hakem heyeti kararlarının sektörde oligopol bir piyasa yaratmak üzere, yanlı verildiğini düşündüklerini sözlerine ekleyen Cem Binezler, “Biz büyük bir camiayız. Öyle iki mal iade edildi diye bize bir şey olmaz. Yel, kayadan anca toz alır” sözleriyle de Binezler A.Ş'nin küçük ev aletleri piyasasında 2 milyon müşteri ve 129 çalışanı ile var olmaya devam edeceğinin altını çizdi. Binezler A.Ş’nin ithamlarına ezeli rakibi Kazancılar Küçük Ev Aletleri Satış ve Pazarlama A.Ş’den yanıt gecikmedi. Öğlen saatlerine doğru resmi internet sitesi kazancilarevaletleri.org üzerinden bir bildiri yayınlayan şirket, oldukça sert ifadelere yer verdi. İşte, küçük ev aletleri sektörünün iki devi arasındaki tartışmayı kızıştırması beklenen o bildiri;