Yüksek Seçim Kurulu'ndan Türkiye'ye Kötü Haber: ''Seçimde ses kayıtlarından da sorumlusunuz...'' Yüksek Seçim Kurulu, bugüne dek ülke gündemini ilgilendiren çeşitli başlıklarla ilgili son kararı milletin vereceğini belirterek vatandaşlar üzerinde tedirginlikle karışık hisler yaratan Başbakan Erdoğan’ı doğruladı. YSK’dan bugün yapılan açıklamada 2014 Yerel Seçimleri’nde oy kullanacak herkesin Gezi Parkı’ndan itibaren Başbakan’ın işlediği her şeyden sorumlu olduğu belirtildi. MİT yasası, çözüm süreci, internet düzenlemesi, HSYK kanun teklifi, Emniyet İç Hizmet Yönetmeliği, Merkez Bankası’nın faiz politikası, Fethullah Gülen ‘muhterem hocaefendi’ mi yoksa ‘örgüt lideri’ mi gibi zorlu konuların üzerine son olarak internete yüklenen kayıtların gerçek mi sahte mi olduğundan da sorumlu olacaklarını öğrenen vatandaşlar, en azından belediye başkanı seçme kısmının seçimden çıkarılmasını talep ediyor. Başbakan Erdoğan’ın Türkiye’nin gündemine bomba gibi düşen son ses kayıtlarına ilişkin olarak “Ellerinden geleni yapsınlar, istedikleri montajı üretsinler, son sözü millet söyleyecek” demesiyle birlikte 30 Mart seçimlerine dahil edilen konu sayısının 20 civarına varması YSK’yı harekete geçirdi. Kurul olarak sık sık “Ya şimdi nelerden çıkıcak bu seçimde?” sorusuyla karşı karşıya kaldıklarını belirten YSK Başkan Yardımcısı Muhammed Gülever, “Gezi Parkı’ndan son işlenen yere kadar komple dahil arkadaşlar. Başbakanımızla görüşüyoruz, belki 1940’ların CHP’sini çıkartabiliriz çok ezbere dayalı olduğu için. Bu arada, ses mühendisliği notlarını sitemize koyduk, bi arkadaşınız indirsin çeksin fotokopiciye bıraksın” sözleriyle yerel seçimlerin sınırlarını çizdi. Konuların çok olduğundan yakınan vatandaşları günü gününe çalışmaya davet eden Gülüver, Başbakan Erdoğan’ın il il, meydan meydan anlattıklarının zamanında takip edilmesi sayesinde 30 Mart günü çok rahat edileceğini vurguladı. ‘Bu senenin seçimlerini Tübitak hazırlamış’ iddialarına da yanıt veren Başkan Yardımcısı “Tübitak’ın da kendi karışık şimdi, nereye seçim hazırlıyor. Ha, bak aklıma gelmişken oradan da soru gelebilir evet” sözleriyle konuya açıklık getirdi. Gülüver,gazetecilerin “Efendim, seçmenler tüm bu hengamede bir de belediye başkanına karar veremeyiz, adamların daha adını bile bilmiyoruz diyorlar. Acaba belediye seçiminden telafi almak mümkün olacak mı?” şeklindeki sorusuna da şöyle cevap verdi: “Ya arkadaşlar... Başbakanımızın da dediği gibi, tercih milletin. İstiyorsanız bir telafi yapılır ama o zaman da konular artacak benden söylemesi. Bakın şu an 10 tape’den sorumluyken o zaman belki 50 tape çıkmış olacak. Daha henüz Başbakanımızın iki evladının sesini duyabildik. Bunun iki tanesi daha var... Karar sizin, başvurun, bakalım duruma...” Yüksek Seçim Kurulu olarak, önceliklerinin her zaman seçmenler olduğunu belirten Gülüver, bu doğrultuda örnek bir soru bankasının da hazırlanmakta olduğunu kaydetti. “Bugün yarın o da piyasada olur, rahat rahat çalışırsınız. Dur ama işi sıkı tutmak isteyen olur belki. Ben size önden bir yaprak test vereyim” diyen Gülüver, hazırlanan testi basın mensuplarıyla paylaştı. İşte YSK tarafından hazırlanan Yerel Seçim 2014 Yaprak Testi;  Aşağıdaki lobilerden hangisinin başbakanımız ile alıp veremediği yoktur? a) Faiz lobisi 
b) Vaiz lobisi 
c) Porno lobisi 
d) Robot lobisi 
e) Kapalı mekan lobisi  Tayyip Erdoğan'la Bilal Erdoğan arasında geçtiği ileri sürülen ses kayıtları aslında nedir? a) Montajdır 
b) Dublajdır 
c) Hem montaj hem dublajdır 
d) Tayyip Erdoğan o kadar hıı'lamaz 
e) Şeb-i Arus törenidir  Mehmet, Celal, Nihat, İbrahim ve Cemal bir havuzu birlikte çalışarak 14 günde dolduruyor. Aynı havuzu atıyorum Osman da tek başına 2 günde boşaltıyor. Bundan kime ne? Para bizim keyif bizim? a) Çok doğru 
b) Di mi ya? 
c) Karışanın a. k... 
d) Milletin havuzu olmasın mı? 
e) Havuz Sultan Selim Köprüsü  HSYK'nın açılımı nedir? a) Hasköy Yüzme Kulübü - Sportif dernek 
b) İsmail Hsyk - Ünlü sanatçı 
c) Hanimiş Sevimliler Yüksek Kurulu - Yüksek kurul 
d) Hasa Yaka - Bir gömlek çeşidi 
e) Hidro Sülfürik Yörük Kromozom – Ecdadımızın genetik mirası Başbakan Erdoğan, kendisini iktidardan indirmek isteyenlerle nerede görüşecek? a) İmralı’da 
b) Dolmabahçe'deki ofisinde 
c) Üsküdar'daki evinde 
d) Sandık'ta 
e) Lisenin çıkışında  Sümeyye geldi mi? a) Şimdi çocuğu yollatıp aldırıyorum. 
b) Gelmedi 
c) Efendim babacım? 
d) Bir an gelir gibi oldu... 
e) Para bozdurmaya gitti, birazdan gelir..  Aşağıdakilerden hangisi 3. köprüyü kıskanmamıştır? a) 1.Köprü 
b) 2.Köprü 
c) Almanya 
d) Yozgat 
e) Japonya  Aşağıdakilerden hangisi başbakanın görev tanımı içindedir? a) Arayan vatandaşlara navigasyon ve 112 acil hizmeti vermek 
b) Televizyon programlarında genel ahlaka aykırı durumları saptayıp anında müdahale etmek 
c) Tapu ve kadastro 
d) Kurdele kesmek 
e) Hepbiri  Aşağıdaki cümleyi uygun şekilde tamamlayınız "Bunlar benim başörtülü bacılarıma da ..." a) ...bira şişesi fırlattılar 
b) ...bira şişesi artı kızarmış patates fırlattılar 
c) ...kısık ateşte pembeleşinceye kadar kızarttıktan sonra üzerine barbekü sos döktüler 
d) ...halüsinasyon gördürdüler 
e) ...gecenin bi yarısı bedduaya kaldırttılar  Camiye nasıl girdiler? a) Abdestsiz 
b) Ayakkabıyla 
c) Kırmız şarapta marine edilmiş ayakabbıyla 
d) Yürüyerek (ama çok lakayıt bir şekilde) 
e) KPSS’yle  Yeni internet düzenlemesi sayesinde ülkemiz hangi özgürlüklere kavuşmuştur? a) Kotada muazzam yer açılması 
b) Kuzey Kore gibi bir Asya deviyle aynı seviyeye gelme 
c) Youtube'da doyasıya Pınar Aylin klibi izleme 
d) Twitter’dan kalan zamanında Melih Gökçek'le yüzyüze görüşme 
e) 2 yıl boyunca girdiğin sitelerin istatistiğini tutmak zorunda kalmama