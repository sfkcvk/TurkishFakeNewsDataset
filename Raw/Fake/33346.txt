"Bu Ünlüleri Tanıyabildiniz mi?" Sorusu Yanıt Buldu Milliyet.com.tr'nin ana sayfasından 3 yılı aşkın bir süredir Türk Halkı'na yönelttiği soru dün öğlen saatlerinde yanıt buldu. Cevap 34 milyon 322 bin kişi ile "Tanıyamadık" oldu.
 
Ünlü şarkıcı ve modellerin özellikle ergenlik çağında çekilmiş fotoğraflarını her gün ana sayfasından manşet haberi olarak okuyucularına ulaştıran Milliyet.com.tr'nin dev araştırması toplamda 48 milyon okuyucuya ulaşarak tamamlandı. 
 
Araştırma sonuçlarına göre halkın büyük bir kısmı şarkıcı Teoman'ı tanıyamazken, en çok tanıyabildikleri isimse Küçük Emrah oldu. Ayrıca Özcan Deniz'in lise yıllarında çekilmiş kolyeli afro pozu okuyucuların %67'si tarafından Kibariye zannedildi.
 
Araştırmanın sona ermesi üzerine yapılan açıklamada; "Milliyet internet departmanı olarak Türkiye'de yapılmış en uzun soluklu sosyolojik araştırma projelerinden birine imza atmış olmanın haklı gururunu yaşıyoruz. İnanıyoruz ki bu araştırmanın sonuçları ülkemizde bazı şeylerin değişmesine vesile olacaktır (gülüşmeler)" denildi.