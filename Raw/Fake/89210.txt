Hayatı Boyunca Sigara İçmediği Halde Akciğer Kanserine Yakalanan Sam O'Sullivan, Amerikan Sigara Firmasının Yeni Reklam Yüzü Oldu ABD'nin köklü sigara şirketlerinden biri olan North Atlantic Tobacco(NAT), önceki gün düzenlediği görkemli bir geceyle yeni reklam yüzü olan akciğer kanseri hastası Sam O'Sullivan'ı(42) basına tanıttı. Hayatı boyunca ağzına sigara koymadığı halde akciğer kanserine yakalanmayı başaran O'Sullivan'ın ömrü vefa ettiği sürece reklam çalışmalarında yer alacağı belirtilirken, "İçmeyen de Ölüyor" adıyla başlatılan kampanya daha şimdiden sigara karşıtlarının tepkisini çekmiş durumda.