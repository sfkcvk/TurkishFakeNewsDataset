Müslüm Gürses, Bakanlar Kurulu Kararı İle Ebediyete İntikal Etti... Sabah saatlerinde Sağlık Bakanı Mehmet Müezzinoğlu ve Maliye Bakanı Mehmet Şimşek tarafından vefat ettiği duyurulan ancak daha sonra doktorlarınca halen yaşadığı açıklanan Müslüm Gürses'le ilgili çelişkili haberler gelmeye devam ederken, kamuoyunda yaşanan bilgi karmaşasını önlemek amacıyla akşam saatlerinde toplanan Bakanlar Kurulu, 2 saatlik görüşmenin ardından Gürses’in aramızdan ayrıldığını kesin olarak karara bağladı. Müslüm Gürses’in vefatına ilişkin Bakanlar Kurulu kararı, yarın öğle namazına müteakip Resmi Gazete’de yayınlanmasının ardından yürürlüğe girecek.
 
 
Gürses'in sağlık durumu ile ilgili olarak şu ana kadar net bir bilgi alınamazken, sanatçının Teşvikiye'deki törenlere yetiştirilmesi için doktorları tarafından gerekli tüm müdahalelerin yapılmakta olduğu son olarak gelen haberler arasında.