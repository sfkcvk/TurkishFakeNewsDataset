Rasim Ozan Kütahyalı: ''İlk kez ne dediğimin anlaşıldığı bir cümle kurdum, o da buna denk geldi. Üzgünüm...'' Beyaz Futbol'da sarf ettiği Boşnak'lar ve oral seks'le ilgili bir deyimin ardından yoğun tepkilere maruz kalarak çalıştığı kanal ve gazeteden kovulan Rasim Ozan Kütahyalı, günah çıkardı. Genel olarak anlamsız böğürtüler arasına serpiştirdiği "hocam hocam"larla sürdürdüğü televizyon yorumculuğu kariyerinde ilk kez ne söylediğinin net olarak anlaşıldığı bir cümle kurduğuna dikkat çeken Kütahyalı, "Kafam biraz yerinde olsa eminim daha uygun bir cümle seçerdim. Bana içirilen bir madde yüzünden o an ilk aklıma geleni söyledim. Üzgünüm" sözleriyle başta Boşnaklar olmak üzere herkesten bir kez daha özür diledi.  Yaptığı yazılı açıklamada "Beni izleyenler bilir. Ekranda normalde öyle bir şey söylemem asla ve asla mümkün değil. Yani istesem de yapamam, o manada mümkün değil. Daha 2. kelimeyi bitiremeden Ohooo'yla bağlarım cümleyi. Eeooo'yle Oooo'yla Aaaaaa'yla derdimi anlatırım. Bu ekranda da böyle, evde de böyle. İnanmayan Nagihan'a sorsun" diyen Kütahyalı, kendisine FETÖ tarafından dil çözme büyüsü yapıldığı yönünde güçlü şüpheleri olduğunu da sözlerine ekledi. Kütahyalı, ekranda bir kez daha konuşma şansı verilmesi halinde bu iddiasını ispatlayacağını belirtirken, son olarak şu ifadelere yer verdi:  "Tepki biraz da o yüzden oldu sanıyorum. Bu adam madem konuşabiliyordu bu zamana kadar neden sadece böğürmesini dinledik gibi haklı bir serzenişi de var izleyicinin. Ama inanın normalde öyle bir insan değilim ben. Bugün çıksam yine tek kelime anlamazsınız. Yalanım varsa beni taa eşşekler sioohoooo hocam oooaaaa..."