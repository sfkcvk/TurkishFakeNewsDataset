134 Gün Sonra Kobane'den Sürülen IŞİD, Erdoğan'a Öfkeli: ''Hani Kobane düştü düşüyordu :((('' Bundan 134 gün önce kuşattıkları Kobane'den dün itibariyle püskürtülen IŞİD'de büyük hayalkırıklığı yaşanırken, bozgunun nedenini masaya yatıran örgütte fatura Cumhurbaşkanı Erdoğan'a kesildi. Çatışmaların en şiddetli olduğu günlerde Erdoğan'dan gelen ''Kobane düştü düşecek'' şeklindeki açıklamanın kendilerini rehavete soktuğunu itiraf eden örgüt komutanlarından Mahsut El Zahman, ''Ya koca Türkiye Cumhurbaşkanı, bi bildiği vardır dedik. Yok yere bizi gaza getirdi, yazıklar olsun'' diyerek, Tayyip Erdoğan'a yüklendi. Kobane'deki yenilginin ardından ilk kez kameraların karşısına çıkan IŞİD komutanlarından Mahsut El Zahman, başarısızlığın nedenlerini sorgulayarak nerede hata yaptıklarını bulmak istediklerini kaydetti. Yeni kurulmuş bir örgüt olarak bazı önemli yanlışları olduğunu itiraf eden El Zahman, ''Ama tabii ki en büyük hatamız, hemen sınırında bulunduğumuz Türkiye'nin Cumhurbaşkanı'na güvenmek oldu. Herkesi kendimiz gibi bilmişiz maalesef'' derken, şöyle devam etti: ''Allah yolunda  çıktığımız bu savaşta yaşadığımız hayalkırıklığını tarif etmemiz imkansız. Bir kere her şeyden önce, Allah' karşı çok mahçup hissediyoruz kendimizi. Şimdi buradan, geçmişe baktığımızda neleri yaptık, neleri yapamadık diye değerlendirirsek, aslında her şeyin çok güzel başladığını söyleyebiliriz. Ta ki, Erdoğan'ın 'Kobane düştü düşecek' açıklamasına kadar iyiydik ama ne yazık ki genç bir örgütüz. Çabuk rehavete giriyoruz; Erdoğan'a güvendik. Yanıldık. Ortaya çıkan bu tablodan en az bizim kadar, Erdoğan da utanmalı.. Allah karşısında mahçup olmalıdır''... Bu sözlerinin ardından bir süre sessiz kalan ve mahçubiyeti her halinden belli olan Mahsut El Zahman, Türkiye'deki siyasetçileri özellikle dış politika konusunda uyarmayı da ihmal etmedi. Bölgenin çok hassas olduğunu ve herkesin çok dikkatli olması gerektiğini ifade eden deneyimli komutan, ''Ya şimdi biri böyle diyo, öteki.. Başbakan olan; 'Esed gidici' diyo... Afedersiniz ama bi dediğiniz de olsun yani, böyle olmaz ki'' derken, Mısır ve Kırım konusunda da isabetli tahminlerde bulunamayan Türk Dışişleri Bakanlığı'nı istifaya davet etti. IŞİD olarak bundan böyle kimseye güvenmeyeceklerini ve sadece kendi işlerine odaklanacaklarını da sözlerine ekleyen El Zahman, ''Yani hadi yine birini dinleyeceksek, bu Erdoğan veya Davutoğlu olmaz, o kadarını söyliyim'' diyerek tavırlarını netleştirdi. Son olarak gelecek planları hakkında da konuşan kurt komutan, şimdilik yeni bir işgal düşünüp, düşünmedikleri konusunda açıklama yapmazken, ''Şu an sadece elimizdeki Japon tutsaklara odaklandık. Onlar da bize güzel meşgale oluyor, kafamızı dağıtıyor'' sözleriyle, bir süre sadece Japon rehinelerle ilgileneceklerinin mesajını verdi.