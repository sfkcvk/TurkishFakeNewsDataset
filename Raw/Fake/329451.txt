Türkiye, Kuzey Irak'taki Referanduma Özel YSK Timiyle Müdahele Etmeye Hazırlanıyor... Irak Bölgesel Kürt Yönetimi'nin tepkilere rağmen bağımsızlık referandumu kararından henüz vazgeçmemesi Türkiye'yi daha sert önlemler almaya itiyor. 25 Eylül'de yapılması planlanan referanduma müdahale için YSK'ya bağlı özel bir timin sınırda hazır bekletildiğini açıklayan Hükümet Sözcüsü Bekir Bozdağ, "Umarım böyle bir adımı atmak zorunda kalmayız ama gerektiğinde Türkiye'nin gücünü, kararlığını ve her tür seçim ve referandumu içinden çıkılmaz hale getirme yeteneğini göstermekten de çekinmeyiz" sözleriyle Barzani yönetimine gözdağı verdi.  Kuzey Irak'ta düzenlenmesi planlanan referanduma günler kala bölgede gerilim giderek yükseliyor. Irak Merkezi Hükümeti ve İran'la birlikte karara sert tepki gösteren ülkeler arasında yer alan Türkiye'nin Barzani yönetimini ikna çabaları henüz bir sonuç vermezken, akşam saatlerinde bir basın toplantısı düzenleyen Hükümet Sözcüsü Bekir Bozdağ, krizde gelinen son noktayı aktardı.  Irak'ın toprak bütünlüğü konusunda Türkiye'nin hassasiyetini bir kez daha yineleyen Bozdağ, "Böyle bir referandumun yapılaması gerektiğini defalarca kendilerine ilettik ancak maalesef dinletemedik. E buyrun yapın o zaman. Sizin iyiliğiniz için, boşuna uğraşmayın diye söylüyoruz. Bunlar sanıyolar ki biz o sandıklardan istedikleri sonucun çıkmasına musade edeceğiz. Te Allaam ya... Neler yapabileceğimizden haberleri yok" ifadelerine yer verdi. En deneyimli YSK yetkililerinden kurulmuş özel bir timin şu an Çukurca'da hazır bekletildiğini de sözlerine ekleyen Bozdağ, olası bir müdahalenin ayrıntılarını ise şu sözlerle aktardı: "Yanlarında bol miktarda zarf ve pusula ile birlikte sınırdan Kuzey Irak bölgesindeki sandıklara ve seçim kuruluna sızma harekatı için emir bekliyorlar. Her biri dakikada 200 zarfa mühür basacak eğitime ve donanıma sahip, isterlerse o referandumdan Kerkük'ün Türkiye'ye bağlanması ya da Musul Belediye Başkanlığı'na Melih Gökçek'in seçilmesi yönünde bir sonuç bile çıkarabilecek yetenekte arkadaşlar. Hatta daha da iyisini söyliym, tamamen belirsiz bir sonuç çıkarıp Kuzey Irak'ı aylarca uğraştıracak bir kaosun içine de çekebilirler. Zarflar mühürlüydü mühürsüzdü, oylar geçerliydi geçersizdi derken bir daha referandum yapmaya tövbe ettirirler adamı. Ha biz tabii ki işler bu noktaya gelmeden mesele huzur ve barış içinde çözülsün isteriz, o ayrı..."