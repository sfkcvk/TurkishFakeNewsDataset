Protesto Edebilecekleri Bir İsrail Büyükelçiliği Bulamayan İranlıların 30 Yıllık Çilesi Bitiyor İsrail tarafından Gazze'ye yardım götüren gemilere yapılan saldırı pek çok ülkede İsrail Büyükelçilikleri ve Konsoloslukları önünde düzenlenen yoğun gösterilerle protesto edilirken, İran'ın başkenti Tahran'da 1979'dan beri bir İsrail Büyükelçiliği olmaması nedeniyle bu ülkedeki gösteriler oldukça sönük geçti. Sadece Azade Meydanı'nda düzenlenen sade bir yürüyüşle yetinmek zorunda kalan İranlıların, "yürüdüğümüzle kaldık", "tatmin olamadık" şeklindeki şikayetlerini dikkate alan Tahran Büyükşehir Belediyesi, geçtiğimiz hafta aldığı kararla, sadece protestolarda buluşma noktası olarak kullanılacak temsili bir İsrail Büyükelçiliğinin inşası için düğmeye bastı.