''Laiklik elden gidiyeah'' Sözleriyle Gündem Yaratan Süleyman Dayı: ''Olayı egzejere ettiler...'' ''Laiklik elden gidiyeah!'' açıklamayasıyla gündeme oturan Süleyman Çakır, o röportajla ilgili olarak mikrofonlarımıza çarpıcı açıklamalarda bulundu. - Vallahi 90'lı yılları analitik bir gözle yapılandırmacı bir şekilde ele aldığımızda ülkemiz faunasında laikliğin elden gidiyor olduğuna dair konjonktürel bir yanılsamanın olduğu gerçeğini yadsıyamayız. Geçen günkü açıklamamla bu sorunsala eğilmek istedim. Tabi ifadelerimdeki diyalektik terminoloji ve telaffuzumdaki yöresel ögeler insanların dikkatini fazlasıyla cezbetmiş olacak ki konuyu egzejere etmeyi tercih ettiler sanırsam. Olay bundan ibaret bence" - Hayır tabii ki aramadım. Polis ülkemizin profesyonel eğitimden geçirilmiş emniyet birimidir. Gündelik polemikler için aranabilecek bir kurum değildir. Telefon bu şekilde meşgul edilmez. Orada ince bir sözel mizanpaj öğesi kullandım. Dikkatli gözler bunu fark edecektir. -Bildiğiniz üzere ülkemiz dental istatistiklerine göre her 3 kişiden birisi gerçekten de dişlerini sağlıklı şekilde fırçalamıyor. Bu konuya birilerinin parmak basması gerekiyordu. Bunun için birkaç milyon kişinin izlediği bir videodan daha uygun bir mecra düşünemiyorum doğrusu. Umuyorum ki toplumsal farkındalık adına attığım bu adım ülkemiz ağız ve diş sağlığını bir adım öteye taşımaya yardımcı olmuştur. - Bana bu fırsatı verdiğiniz için ben teşekkür ediyeah... Ehehe küçük bir latifeyle bitirelim dedim.