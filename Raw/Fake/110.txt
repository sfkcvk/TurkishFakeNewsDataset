PKK'lı Kadınlar Kır Düğününe Soğuk Bakıyor PKK'nın Dağ Kadrosunda Bulunan Kadınlar Arasında Yapılan Ankette, Kadın Eylemcilerin %92'sinin Kır Düğünü İstemediği Ortaya Çıktı.
 
PKK mensubu kadınların genel eğilimlerini ortaya çıkarmak için yapılan anket, şehirde yaşıyan hemcinslerinin aksine PKK'lı kadın eylemcilerin çoğunlukla kır düğününe karşı olduklarını gösteriyor. 1000 kadın eylemci arasında yapılan ankette "Sizce İdeal Bir Düğün Nasıl Olmalıdır?" sorusuna verilen cevaplarda 612 kişi "Şehirde adam gibi bir salonda ya da otelde kalabalık gösterişli bir düğün" istediklerini belirtirken, 317 kadın eylemci ise sadece yakın çevrenin katıldığı küçük ve şık bir kokteyli tercih edeceğini söyledi. Yalnızca 71 kadın eylemcinin "şirin bir kır düğünü" istediği anketin sonuçları örgütün yönetim kadrosunda ve çeşitli kadın dergilerinde şaşkınlıkla karşılandı. Yine aynı anketin sonuçlarına göre kadın eylemcilerin neredeyse tamamı, ne o olursa olsun düğünde havaya ateş edilmesini de istemiyor. 
 
Kod adının açıklanmasını istemeyen bir kadın eylemci anketle ilgili olarak yaptığı açıklamada "Zaten 2 senedir dağdayım, kır bayır görmekten afedersiniz midem bulandı, kimse kusura bakmasın hiç değilse en mutlu günümde bir medeniyet yüzü görmek benim de hakkım. O salon tutulacak Berdan!" dedi.