Miss Turkey, İzleyicilerin 1.'ye Interaktif Bir Şekilde Bok Atabilmesi İçin Bu Yıl Youtube'dan Canlı Yayınlanıyor... Antalya'da düzenlenen Miss Turkey 2016 öncesi Türkiye nefesini tutmuş bir şekilde kızlara bok atmak için beklerken, organizasyon şirketinden de sevindirici bir haber geldi. Şirket, izleyicilerin 1. başta olmak üzere tüm kızları ne kadar beğenmediklerini canlı yayın sırasında rahatlıkla ifade edebilmelerine imkan sağlamak amacıyla bu yıl yarışmanın Youtube'dan canlı yayınlayacağını açıklayarak, tüm Türkiye'yi videonun altındaki yorum bölümüne davet etti... Yarışma öncesi Miss Turkey 2016 organizasyonu adına bir basın toplantısı düzenleyen Basın ve Halkla İlişkiler Direktörü Mine Urcan, kararın izleyenlerden gelen talep doğrultusunda alındığını belirtirken, "Bize gelen çok sayıda mail'de 'Biz yarışmayı izlerken bu kızları itin bir yerine sokucaz ama onlar duyacaklar mı? Kendimiz söyleyip kendimiz dinliyeceksek ne anlamı var?' gibi sorular vardı. Bizce de artık herkesin dilediği şekilde nefretini kusabilmesi, 1.'nin bacaklarındaki çarpıklığa dikkat çekebilmesi, hatta kendi kaba etine makyaj yapsa bunlardan güzel olacağını söyleyebilmesi ve düşüncelerini anında milyonlara duyurabilmesi gerekiyor. Bu, içinde bulunduğumuz sosyal medya çağının ruhuna da uygun. O zaman diyoruz ki: Haydi Türkiye, o dislike butonu kırılsın!" ifadelerine yer verdi.  Yarışmanın Youtube'da canlı yayınlanması sayesinde televizyon başındaki tek yönlü iletişimin de ortadan kalakcağını ve izleyenlerin diğer izleyenlerle, yarışmacıların yakınlarıyla ve organizasyon komitesiyle interaktif bir şekilde ağız dalaşına girerek küfürleşme imkanına kavuşacağına da dikkat çeken Urcan, son olarak "Hatta belki ufak bir sürpriz yapıp kızların da yorumları anında okuyup yanıt vermelerini sağlayabiliriz. Bakalım o da şimdilik bizde kalsın" sözleriyle gecenin bir hayli renkli görüntülere sahne olacağının da sinyallerini verdi.