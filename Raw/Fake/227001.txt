Nijer Devlet Başkanı'ndan ABD'ye Sert Mesaj: ''Demek cep telefonum olsa beni de dinleyeceksiniz...'' ABD ulusal güvenlik kurumu NSA'in bir çok devlet başkanının cep telefonlarını dinlediğinin ortaya çıkmasıyla patlak veren skandalın boyutları gün geçtikçe büyürken, Almanya'nın ardından ABD'ye bir tepki de kara kıta Afrika'dan geldi. Nijer Devlet Başkanı Albay Mahamadou Issoufou, bu sabah düzenlediği basın toplantısında "Düşündükçe elim ayağım titriyor. Yani Allah muhafaza ülkemizde bir cep telefonu şebekesi olsa, ben de hazinedeki son paraya kıyıp kendime bir cep telefonu alsam demek bu adamlar beni de dinleyecekmiş. Böyle bir şey olabilir mi ya?" sözleriyle ABD'ye veryansın etti. Toplantıda oldukça gergin olduğu gözlerden kaçmayan Albay Issoufou, Nijer'in kuruluşundan beri belki de ilk kez yokluğun bir faydasını gördüğünün altını çizdi. "Dışişleri Bakanım'a 'Amerika diğer ülkelerin cep telefonlarını dinlemiş' diyorum, adam bana 'Başkanım ara ara çekince biz de onların radyosunu dinliyoruz' diye cevap veriyor. Cep telefonunun ne olduğunu kabinenin bile bildiği konusunda şüphelerim var. Ama işte demek ki böylesi hayırlıymış" diyen Issoufou, zaten kendisinin de cep telefonu konusuna en baştan beri şüpheyle yaklaştığını belirterek şöyle devam etti:  "Bi defa ortada kablo yok, o zaman o ses nereden gidiyor, nasıl gidiyor? Havada gidiyorsa, e onu herkes duyar zaten. Mesela ben şimdi şu köşedeki gazeteci arkadaşa buradan bi şey söylesem, aradaki herkes duyar ne dediğimi. Niye? Çünkü sesim dümdüz havadan gidiyor. Bu şekilde insanın gizlisi saklısı kalır mı? Mahrem bi şey konuşulur mu? Tamam Amerikalıların yaptığı da ayıp ama biraz da insan hatayı kendinde arayacak yani..." Albay Issoufou, "Tabii yine de en büyük suç Amerikalıların. O yüzden ben buradan Sayın Bush'a seslenmek istiyorum: Bu yaptığınız büyük bir devlete yakışmıyor. Derhal bu uygulamadan vazgeçin ve özür dileyin" sözleriyle ABD hükümetine çağrıda bulunurken, toplantıyı izleyen gazetecilerden ABD Başkanı'nın 5 yıl önce değiştiğini ve şu an Barack Obama adlı zenci bir şahıs olduğunu öğrendikten sonra büyük bir şaşkınlık yaşadı. "Hadi ya? E o zaman daha da büyük ayıp. Hele ki yani bir ırkdaşımıza, zenci bir insana hiç yakışmıyor böyle hareketler" diyerek konuşmasına devam eden Issoufou, "Siz bilirsiniz, neredenmiş bu çocuğun aslı? Bizim buralı mı acaba ya? Yok gerçi buranın adamı öyle şey yapmaz..." sözleriyle basın mensuplarıyla bilgi alış verişinde bulundu. Bir soru üzerine, dinlemeye maruz kalan diğer devlet adamlarıyla henüz konu hakkında görüşme şansı bulamadığını belirten Issoufou, "Bi geçmiş olsun demek için buradan birilerini yolladık ama gemiydi, trendi derken varması 1 ayı bulur onun. Gerçi dün telefon var diye Kenya'daki bakkaldan çağırdılar. Kalktık gittik yetiştik diyene kadar kapanmış o arada. Tahmin ediyorum Almanya Başbakanı falan aramıştır..." derken, basın aracılığıyla tüm dünyaya geçmiş olsun dileklerini iletmeyi de ihmal etmedi. Toplantının sonunda, ülkedeki ABD Büyükelçiliği'ni de konuyla ilgili resmi olarak uyaracaklarını ifade eden Albay Issoufou, "Bizim Dışişleri'ndeki arkadaşlardan birinin evi büyükelçiliğe çok yakın. Konuştuk, akşam Toyota pikabıyla oradan geçerken 2 el havaya sıkacak. Umarım mesajı alırlar..." sözleriyle her türlü diplomatik girişimde bulunacaklarının altını çizdi.