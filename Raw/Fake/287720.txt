Yeni Sezonda Ekranlara Gelecek 32 Yeni Dizinin Beyaz Show Konukluk Fikstürü Çekiliyor Eylül ayının yaklaşmasıyla beraber yeni sezon telaşının yaşandığı Türk televizyonlarında kritik gün geldi çattı. Dizi ekiplerinin Beyaz Show’a konuk olacağı haftaların belli olacağı fikstür bu akşam Kanal D binasında çekilecek. Kasım ayına gelmeden yayından kaldırılacak birbirinden iddialı yeni sezon dizileri için heyecan dolu saatlere girildi... Dizi oyuncularının Beyaz Show’a konuk olma sıralarını belirleyecek olan fikstür bugün 21:00’da çekilecek. Öğle saatlerinden itibaren Kanal D binasına gelen yapımcı ve oyuncular genel olarak “Sıramızı bir an önce savsak ya” görüşünde birleşmiş durumdalar. “Benim Manolyam” adlı yeni projesiyle fikstür çekimine gelen Engin Altan Düzyatan, '”Valla işte senede 2 kez Beyaz'a gidip, aslanlar gibi görevimi yapıyorum. Hiçbir zaman görevden kaçmadım, kaçmam da'” ifadeleriyle yeni sezona hazır olduğunu gözler önüne seren ilk konuk oldu. Geçtiğimiz sezon Show TV'deki bazı dizilerin sadece 2 haftada yayından kalkması yüzünden sezona tedirgin giren “Yoldakiler” dizisinin başrol oyuncularının hedefi ise, programa ilk haftada katılıp, zirvede bırakmak. Antep'ten İstanbul'a göçen bir ailenin hikayesinin anlatıldığı yapım, diziseverler tarafından merakla “Lan göç eden ailelerin daha nesini anlatacaklar” denilerek bekleniyor... Kanal D koridorlarında umutlu bekleyişini sürdüren kimi yapımlar şöyle;  “İlk 5 haftaya çekebilirsek, bizim için çok güzel olur. Bizim geçen dizi o şekilde battı, tam konuk olucaz, yayından kalktık, konuk olsaydık 3 hafta da öyle yürürdü” diyen Kızılcık Sopası dizisinin yapımcısı Sinan Batur, herkese bol şans diledi.  Dönem dizilerinin son temsilcisinin çekimleri, Çorum’da sürdürülüyor. Dizi için 3 ay Hititçe eğitimi aldığını belirten Alazgül Bahanlı, Beyaz Show’da bir de şarkı söyleyerek albüm işine göz kırpma peşinde…  “Arka Sokaklar’ın taklidi kesinlikle değiliz. Bambaşka bir proje. Senaryo beni çok etkiledi. İstanbul’un polisiye…” şeklinde açıklamalar yapan başrol oyuncusu, basın mensupları tarafından daha fazla dinlenmedi… Kanal D kontenjanından Beyaz Show’a yılbaşı civarında konuk olmasına kesin gözüyle bakılıyor.  Eski kitap ve filmlerin uyarlamalarına yeni bir soluk getirmek isteyen dizi, Kazancı Bedih'in unutulmaz eserini diziye uyarlama kararı aldı. Bir kadının sıra gecesinde raks ederek bütün konukları yoldan çıkarmasını ve daha sonra başlarına gelenleri konu alan dizi, Urfa'da çekilecek. Beyaz Show’da sıra gecesi kaçınılmaz… İsmindeki tanıdık ve “sanki bir yerden biliyorum” hissiyatı ile 18 senedir yayındaymış gibi zannettirmesi en büyük kozu. Ölüm döşeğindeki bir Yeşilçam figüranının başrollerin birinde olduğu dizide, diğer başrol oyuncularının bilgisine henüz ulaşılamadı...  Önceki iki dönemde AKP milletvekili aday adayı olup seçilemeyen İsmail Kurtan'ın ilk projesi... Kendisi, 1 Kasım milletvekili aday listeleri yayınlanana kadar yayında kalsa yeter görüşünde...  İsmi ile hiçbir şey vaadetmeyen 147. TRT dizisinin ekibi de oldukça heyecansız. Ekip, “İlk bölüm paraları bari yatsın da, yol paramızı kurtaralım” görüşüyle kuraya geldi.