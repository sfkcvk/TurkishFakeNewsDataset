Fransa'daki Saldırıyı Gerçekleştirenlerin de Elenmesinin Ardından, Malatya Fırdevsiler Cemaati ''Gerçek İslam Bu'' Sıralamasında 5 Basamak Birden Yükseldi Yayınladıkları karikatürler nedeniyle uzun süredir tehdit edilen Fransız Charlie Hebdo dergisine yapılan silahlı saldırının ardından "Gerçek İslam"ın hangisi olduğunu belirleme çalışmalarında çember giderek daralıyor. Son olarak Fransız mizah dergisine saldıran grubun da listeden elenmesiyle birlikte mücadelede heyecan giderek artarken, Malatya merkezli Fırdevsiler Cemaati ise listede 5 basamak birden yükselerek göğsümüzü kabartan isim oldu Güçlü Fransız ekibi eleyerek "Gerçek İslam Bu" listesinde bir anda dikkatleri üzerine çeken Fırdevsiler Cemaati'nin lideri Hacı Osman Fırdevs Efendi, düzenlediği basın toplantısıyla merak edilen soruları yanıtladı Cemaat olarak genç, hırslı ve başarıya aç bir kadroya sahip olduklarının altını çizen Hacı Osman Fırdevs Efendi, "Allah'ın da izniyle biz kısıtlı bütçemizle listede çıkabildiğimiz yere kadar çıkmayı hedefliyoruz. Elbette hayalimiz en tepeye çıkıp dosta düşmana 'hah işte gerçek İslam bu!' dedirtmek ama bu işler de öyle kolay değil. Çok dikkatli olmak gerekiyor. En ufak hatanızda birden sizin de gerçek İslam olmadığınız açığa çıkar. Allah muhafaza..." sözleriyle rehavete kapılmadan mücadeleye devam edeceklerini vurguladı.  Favorilerin bir bir elenmesiyle birlikte şampiyonluk şanslarının eskisine göre oldukça arttığına dikkat çeken Kurt Hoca, açıklamalarına şu sözlerle devam etti: "Temkinli olmakta fayda var. Yarın yanlış bir şey olur, biri 'gerçek İslam bu değil' diye bi laf söyler, ortada kalırsınız. Bunlar hep gördüğümüz, şahit olduğumuz şeyler ancak şimdilik dünkü yükselişimizin tadını çıkartıyoruz. Bu bizim yurtdışından elediğimiz ilk ekip. Açıkçası dişimize göre çıktılar. Fransızlar'dan çekinmiyorduk. Arkadaşlara da dedim, biz çıkıcaz kendi ibadetimizi yapıcaz. Çok şükür öyle de oldu. Ben fetvamı verdim, çocuklar da onu doğru bir şekilde sahaya yansıttılar. Neticede onlar elendi, biz yolumuza devam ediyoruz. Bakalım artık, bundan sonra rakiplerimizin hata yapmasını bekliycez..." Gerçek İslam'ın ne olduğu konusunda çok fazla polemiğe girmeden, sadece kendi işlerine odaklanacaklarını da sözlerine ekleyen Hacı Osman Fırdevs Efendi, cemaatin genç üyelerini taşkınlık yapmamaları ve rehavete kapılmamaları konusunda uyarmayı da ihmal etmedi. Genç kadrosuna rağmen elde ettiği başarıyla dikkat çeken cemaati, Diyanet İşleri Başkanlığı da bir telgrafla kutlarken, "Gerçek İslam Bu" listesinde haftanın öne çıkan diğer gelişmeleri ise şöyle oldu:  "Gerçek İslam Bu" listesinde haftaya Türkiye sıralamasında 16, genel klasmanda ise 289. sıradan giren cemaat, Fransa'daki saldırıyla ilgili resmi twitter hesabından yaptığı "İnsan öldürmek yanlış tamam ama onlar da haketmiş" yorumunun ardından saldırıyı gerçekleştiren Fransız grup ve Türkiye'deki yaklaşık 25 milyon kadar gerizekalıyla birlikte 137 basamak birden geriledi.  Gerçek islamın bu olmadığına dair on yıllardır tek başına sürdürdüğü mücadelesiyle ön plana çıkan Dağlarca, her ne kadar Gerçek İslam'ın ne olduğunu tam olarak anlatamamaktaysa da özellikle aile içinde sarfettiği "Kuran dışında hiçbir şeye inanmayın çocuklar", "Hep sonradan bozdular dinimizi" ve "Yani okumak lazım aslında kitabımızı" gibi ölümsüz vecizeleriyle listenin orta sıralarındaki yerini koruyor.  Dinginlikleri ve barışçıl tutumlarıyla İslamiyet'in güleryüzlü temsilcisi olmaya aday olan cemaat, Budist çevrelerin de merceği altında. Diyanet İşleri Başkanlığı, cemaatin özel olarak yakından takip edilerek başka herhangi bir dine kaptırılmamamsı konusunda talimat verdi  Sırf "Lan yoksa gerçek islam bunlarınki olmasın?" sorusuna henüz net yanıt verilememesinden ötürü listede yer alan gizemli ikili, Türkiye klasmanında 43.sırada.  Geçen sene Libya'da düzenlediği canlı bomba saldırısı ile 19 basamak gerileyen cemiyet, Fransa'daki saldırı için yayınladığı kınama ile 2 basamak ilerleyerek her zaman yarışın içinde olacaklarının sinyallerini verdi.  Sıralamadaki yeri çok yukarılarda olmasa da ekranda sundukları görsel şölen ve sahne şovlarıyla taraflı tarafsız herkesin sempatisini kazanan ekip, 67. sıradaki yerini korudu.  Geçtiğimiz hafta listeye hızlı bir giriş yapan ekip, Trabzonspor'un kale arkasında yer alan yeni bir taraftar grubu olduğunun anlaşılmasının ardından ihraç edildi  Kendi sınırları içinde 1, Genel klasmanda ise 497. sırada bulunanp ekip, 9 yaşındaki kız çocuklarını köle olarak satttığının anlaşılmasının ardından geçtğimiz ay Disiplin Kurulu'na sevk edildi. Ekibin durumu, kızların kemik yaşlarıyla ilgili adli tıp incelemesinden gelecek sonucun ardından netlik kazanacak.