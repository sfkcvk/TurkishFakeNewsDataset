Dünkü Şehit Haberlerinin Ardından HDP Binasını Yakan Ispartalılar, Yarınki Şehit Haberleri İçin Binayı Tekrar Onarmaya Başladı... Dün akşam terörü protesto etmek üzere bir araya gelmelerinin ardından HDP bürosunun bulunduğu binayı ateşe veren Ispartalılar, ilde yakılabilecek bir başka HDP binası olmamasının sıkıntısını çekiyor. Binanın, yarın gelecek şehit haberleri için onarımına başlanırken, ilde linç edilebilecek Kürt vatandaş açığı ise devam ediyor... Isparta’da yaşanan pişmanlığa dair ilk açıklama AK Parti Isparta İl Başkan Yardımcısı Muharrem Güloklu’dan geldi. “Özellikle parti teşkilatındaki arkadaşlarımızı sık sık uyarmamıza rağmen yine de duygusal patlamaların önüne geçemiyoruz. Daha 400 milletvekiline çok var, bu çatışmalar sürer, 1 Kasım'a kadar HDP binalarını yavaş yavaş tahrip edin diyorsak da dinletemiyoruz. Şehit haberi sanki bugün kesilecekmiş gibi hareket ediyoruz yanlış yapıyoruz. Sayın Cumhurbaşkanımız bile uyardı. Şehitler daha olacak dedi...” diyen Güloklu, kendisi de dahil tüm hemşerilerinin müsrif davrandıklarını itiraf etti.  Isparta’nın nüfus yapısından da yakınan İl Başkan Yardımcısı, Burdur ve Uşak gibi yakın şehirlerden borç Kürt vatandaş talep ettiklerini ancak şu ana dek olumlu bir yanıt alamadıklarını da sözlerine ekledi. HDP’nin de içinde bulunduğu binayı yakanlar arasında bulunan, ismini vermek istemeyen bir eylemci de olaydan duyduğu üzüntüyü dile getirirken, binanın yarın öğlene kadar en azından tekrar yakılabilecek kıvama getirilmesi için canla başla çalışarak kendisini affettireceğine dair söz verdi.  “Tabi şimdi bugün bakınca insan keşke yavaş yavaş yaksaydık diyor ama bir şey de yapamazsın ki. Birden tutuştu.” diyen üzgün kundakçı, başta AK Parti teşkilatı olmak üzere tüm hemşerilerinden özür dilerken, çimento ve kum temini konusunda yardımcı olmaya hazır olduğunu da sözlerine ekledi.    Yanan binayı eski haline getirmek için gece boyunca projektör ışıkları altında çalışmayı sürdürecek olan Ispartalılar’dan mikrofonlara yansıyan kimi görüşlerse şöyle oldu:  Ben teröre tepki olarak dün yaktığımız binayı yarın komple havaya uçuralım dedim ama kabul görmedi. Halbuki onun yerine sıfırdan prefabrik bir bina diksek bundan sonrası için daha kolay olacaktı. Bu şekilde çok zor... erede o “Benim Kürt arkadaşlarım da var” diyenler? Hani? Çağırın bi tanesini dövelim diyoruz… Yok... Anca konuşursunuz, icraate gelince sıfır...   Valla haber bekliyoruz. Binayı biraz şekle soksunlar yarım saat içinde HDP tabelasını yapar, montaja geliriz...  Her gün bununla uğraşılmaz ki ya? Kola dökerek İsrail'i protesto edelim diyorum. Hem her bakkalda var hem de zaten her şeyin arkasında İsrail yok mu?  Abi buralarda yaşam yok ya işte. Isparta yani. Bir tane mahrumiyet caddesi var, 1 tanecik de HDP binası. Yani İstanbul’da olsan bambaşka tabi…