İstanbul Emniyeti Çocuk Şubesi, Yetiştirilmek Üzere 1000 Adet Çocuk Polis Alıyor Türkiye'nin önemli sorunlarından biri halini almaya başlayan ve sayısı hızla artan çocuk suçlular için İstanbul Emniyeti devrim niteliğinde bir adım atmaya hazırlanıyor. Suça bulaşmış ya da her an bulaşabilecek çocukları ıslah ederek topluma kazandırmayı amaçlayan "Minik Polisler" projesi kapsamında, ilk etapta pilot bölge olarak belirlenen Kağıthane'den seçilen 1000 adet çocuk, Emniyet Müdürlüğü bünyesinde polis olarak istihdam edilecek.

 

Açıklamasında, projeyle yetiştirilecek çocuk polislerin, öncelikle kendi akranlarının işledikleri suçlara karşı mücadelede kullanılacaklarını söyleyen Ersönmez, "Zaten yaşını başını almış adamlar olarak bacak kadar veletlerin peşinden koşmak bizim de ağırımıza gidiyordu. Ayrıca aradaki güç farkından dolayı bizim polislerimizin müdahalesi zaman zaman ayarsız kaçabiliyor. Bu yüzden tıpkı mahalle maçlarındaki gibi bırakalım çocuklar kendi aralarında kozlarını paylaşsınlar, taş atan çocuklara karşı biber gazı atan çocuklar, hem daha adil bir mücadele olacak, hem de inanıyorum ki toplumsal olaylarda sokaklar daha neşeli bir havaya bürünecek." diyerek, yeni uygulamanın emniyet 
camiasınca da memnuniyetle karşılandığını ifade etti. 
 
Proje kapsamında motorize ekipler kurulacağını da belirten Ersönmez, sözlerine şöyle devam etti: "Motorsikletli yunuslar yerine, bisikletli plankton ekipleri kurmayı düşünüyoruz. Çocuk polislerin devreye alınmasından sonra sivil polislerimize simit-poğaça satırmak uygulamasına da son vereceğiz. Zaten bir şey de satamıyordu arkadaşlar. Bunun yerine selpakçı, boyacı çocuklar kullanarak bir yandan işimizi yaparken bir yandan da kurumun döner sermayesine katkıda bulunmayı hedefliyoruz.”

 6-14 yaş arası çocukları kapsayan "Minik Polisler" projesi için başvurular, 23 nisan-07 Mayıs 2010 tarihleri arasında İstanbul Emniyet Müdürlüğü'ne yapılabilecek.