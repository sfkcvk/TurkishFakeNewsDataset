Türkiye'deki Saldırıya Sevinen Türkler, IŞİD Cephesinde Gerginlik Yarattı: ''E bizden de hayvan çıktı bunlar?!'' Suruç'ta meydana gelen ve 32 kişinin ölümüyle sonuçlanan intihar saldırısının ardından gözlerin çevrildiği IŞİD, konuyla ilgili ilk resmi açıklamasını bugün yayınladı. Açıklamada, saldırının tüm Türkiye'ye bir mesaj gönderme amacı taşıdığını belirten IŞİD sözcüsü, "Özellikle ülkenin her yerinden gelen gençlerin olduğu bir kitleyi seçtik ki hep beraber üzülün, kahrolun diye ama gene olmadı. Ülkenin en az üçte biri durumundan memnun görünüyor. Gerizekalı mısınız, hayvan mısınız yoksa sadece bizi mi sinir etmeye çalışıyorsunuz çözemedik." ifadelerine yer verdi. Saldırının en önemli şüphelisi olarak ortaya çıkan IŞİD terör örgütü, bugün yayınladığı bir görüntülü mesajla Türk halkına seslendi. Örgüt adına konuşan ve adının Muzaf el Husrani olduğunu söyleyen şahsın video boyunca oldukça gergin ve şaşkın olduğu görülürken, konuşmadan öne çıkan kimi bölümler ise şöyle: "Seçimden önce Diyarbakır'da yaptığımız saldırıda gereken dersi almıştık. Orada ölenler sadece Kürt olunca çok da fazla sallamamıştı ülkenin geri kalanı. 'İyi oldu' diyenler, 'kesin kendileri yapmıştır abi' diyenler falan derken arada kaynadık resmen. O yüzden bu sefer özellikle Türkiye'nin her şehrinden gelen insanların bulunduğu bir grubu seçtik ki tüm Türkiye'ye bir mesaj olsun, herkes acıdan üzerine düşen payı alsın. Ama ortaya çıkan tablo maalesef farklı oldu. Açıkcası biz de şaşkınız...  Türkiye'de yaklaşık 2 milyon kadar destekçimiz olduğunu zaten biliyorduk ama sosyal medyadaki tepkilere bakınca, ' ' kisvesi altında gizli gizli sevinenlerle birlikte bu sayı 10 milyondan fazla gibi duruyor. Sırf #suructasenlikvar hashtag'i altında 100.000 kadar mal saydık. Yani biz bile, 'acaba daha ufak bi saldırı mı yapsaydık, biraz abarttık mı?' diye düşünürken ülkenizden bu kadar fazla hayvan evladının çıkması bizim için de sürpriz oldu. Lan biz o kadar sevinmedik size noluyor? Hani o gazla gelip örgütümüze katılacak olsalar belki sevineceğiz ama öyle bir halleri de yok. Anca tweet atıyorlar. Nereye koyacağımızı bilemedik..." Saldırının bekledikleri sonucu vermemesinden dolayı örgüt içinde bir hayalkırıklığı yaşandığını belirten terör örgütü sözcüsü, "Biz de orada adam harcıyoruz neticede. Gerçi Türkiye'de bizim için kendini patlatacak zibil gibi gerizekalı var, insan kaynağı sıkıntısı yaşamıyoruz çok şükür ama olsun. Yine de bi emek var işin içinde. insan ona üzülüyor..." derken, olayın kendilerine karşı yürütülen bir psikolojik savaş olduğu konusunda şüphelerini de dile getirdi. El Husrani, videonun sonunda bir kez daha Türkiye'ye seslenirken, tüm ülkenin aynı anda üzülebileceği bir saldırı konusunda vatandaşlardan destek istedi. "İnternet sitemizde bir anket açacağız. Tam olarak hangi noktada kime saldırırsak herkes birden üzülür, açıktan sevinenleri geçtim, bir kişi bile çıkıp 'buna üzülenler niye şunda sessiz kaldı?!' demez. En iyi yine siz bilirsiniz. Varsa öyle bir yer bize söyleyin, yoksa da hiç yormayalım kendimizi. Siz de ne haliniz varsa görün..." diyen IŞİD sözcüsü, her şeye rağmen Ortadoğu'nun Türkiye'nin de katılımıyla birlikte daha renkli bir coğrafya haline geldiğini de sözlerine ekledi.