BM, Türkiye'ye Komşu Ülkeleri Uyardı: ''Aklınız varsa bu ara hiç bulaşmayın...'' Suriye'ye ait bir savaş uçağının geçtiğimiz gün Türk Hava Kuvvetleri tarafından düşürülmesinin ardından iki ülke arasındaki gerilim had safhaya ulaşırken; Birleşmiş Milletler, bölgedeki tüm ülkeleri bir süre Türkiye'den mümkün mertebe uzak durmaları konusunda uyardı. Konuyla ilgili olarak sabah saatlerinde bir açıklama yapan BM Genel Sekreteri Ban Ki-Moon, özellikle Türkiye'ye sınır komşusu olan ülkelere seslenerek, "Bunlara ne olduysa bu ara iyice bi gerildiler. Aklı olan sınır kapısını kapatsın, en azından şu seçimler bitene kadar tüm irtibatını kessin." ifadelerine yer verdi. Birleşmiş Milletler'in Newyork'taki merkezinde düzenlenen toplantıda üye ülkelere seslenen Ban Ki-Moon, yaklaşan yerel seçimler nedeniyle Türkiye'de gerilimin had safhaya ulaştığına dikkat çekti. BM Genel Sekreteri, "Biz taa buradan hissediyoruz o gerginliği. Siz bir de kaç yıllık komşusu olacaksınız, en iyi sizin bilmeniz lazım halbuki. Kusura bakmayın ama böyle bir zamanda o uçağın ne işi var orada?" sözleriyle Suriyeli yetkililere seslenirken, bölgedeki diğer ülkeleri de bu olaydan ders almaya davet etti.  "Açıkcası, ben de pek anlamıyorum. Yani bakınca altı üstü belediye başkanı seçecek bu adamlar ama nasıl olduysa mesele kurtuluş savaşına dönmüş durumda. Ne yaptılar, nasıl bir sistem kurdularsa orada artık, yanlış belediye başkanını seçerlerse bir şekilde ülke yıkılıyor sanırım. O uçağa vurmadan önce de komple internet'in fişini çekmeyi falan tartışıyorlarmış. Düşünün artık..." diyen Moon, Suriye'nin olayı bir tek uçak kaybıyla atlattığı için şanslı bile sayılabileceğine vurgu yaptı.  Genel Sekreter Ban Ki-Moon, bir kaç kez meseleyi öğrenmek ve "Bizim yardımcı olabileceğimiz bir nokta var mı?" diye sormak için Türk yetkililere ulaşmaya çalıştığını ancak Dışişleri'nden "Sen karışma lan çekik!" dışında bir yanıt alamadığını belirtirken, kendisinin de bir noktadan sonra işin ucunu bıraktığını ifade etti. "Neyse artık, inşallah doğru belediye başkanlarını seçip bir nebze olsun gevşerler" diyen Moon, bu süre zarfında özellikle Türkiye'nin füze menzili içerisinde kalan komşu ülkelerden azami dikkat göstermelerini, ters bir hareket yapmaktan, uzun göz teması kurmakktan ve yanlış anlaşılabilecek şeyler söylemekten kaçınmalarını rica etti.  BM Genel Sekreteri'nin konuşmasının ardından söz alan bazı üye ülke temsilcilerinin açıklamaları ise Türkiye'deki gerilimin bir süredir dışa yansıma sinyalleri verdiğini ortaya çıkardı. Üye ülkelerden art arda gelen açıklamaların bir kısmı şöyle: : Geçen hafta Büyükelçileri bizim Dışişleri'ne geldi, "Siz ne içiyonuz lan öyle sürekli kafa dumanlı? Adam olun serseriler!" diye bağırdı çağırdı gitti. Bi iki kişi dövelim mi acaba falan olduk ama durumu öğrencince bi şeyler ikram ettik artık. İçeride uyuyor şimdi... : Uluslararası diplomasi tarihimizde ilk defa bir ülke resmi olarak 'lazım olursa bize bi tane atom bombası atar mısınız?' diye başvurdu. Yani bizim dibimiz olmasa belki düşünebilirdik ama neticede radyasyon bu, bizi de etkiler. Ne yaşanıyorsa artık orada, Allah yardımcıları olsun... : Bizi de 3 gün önce Türk Dışişleri'nden aradılar. "O kadar para gönderik size naaptınız lan onları? Tek tek faturasını gönderin hepsinin" diye bi çıkış oldu. İşte pirinç, şeker falan aldık dedik ama çok sinirliydi karşı taraftaki yetkili. "Arkamızdan iş çeviriyorsanız fitil fitil burnunuzdan getiririz o pirinci" diyip suratıma kapattı. Durumumuz biraz düzelsin biz de sütlaç yapıp yollayalım diyoruz. Ona sinirlendiler belki de... : Şu son bir haftaya kadar iyiydi de, inanın çok bunaldık artık. Yok "twitter'ı siz nasıl kapattınız?", Yok "abi bunlar DNS'den girdi onu nasıl halledicez?"... Zırt pırt teknolojiden sorumlu ateşe yolluyorlar ülkeye. Geçen 1000'e yakın bilgisayarı formatlayalım diye kargolamışlar. Hayır şimdi bişi desen, tam seçim arifesi, dalarlar malarlar... Ama gerçekten zor tutuyoruz kendimizi... : 3 gündür biri gizli numaradan arayıp, "Olimpiyatları bize bıraksanız bunlar olmayacaktı. Geri verin lan!" diyor. "Kimsiniz kardeşim? Ne alakası var?" falan diyecek oluyoruz ama dinlemiyor da. Yani şeyse verelim hakkaten, huzurumuz kalmadı... : Türk Dışişleri Bakanlığı'ndan Ankara Büyükelçimiz'e iletilen son mesajı aynen okuyorum: "Siz de doğru düzgün konuşun la şu Türkçe'yi, asabımızı bozmayın!". Ne diyeceğimizi bilemez haldeyiz... : Türkiye Futbol Federasyonu'ndan "zamanında bize 8 tane atan milli takımdaki bütün futbolcularınızın adresini verin" diye bir tebligat geldi. "Napacaksınız?" dedik, henüz bir yanıt yok. Gerekirse koruma vericez oyunculara. Endişeliyiz... : Nolur nolmaz diye hava kuvvetlerindeki bütün pesoneli 1 nisan'a kadar senelik izne çıkardık. Şu sıkışıklıkta bi de uçak masrafı çıkmasın başımıza... : 2 gündür Beyaz Saray'ı arıyorlar oradan ama telefona çıkmıyoruz artık. En son telesekretere mesaj bırakmışlar "o feysi kapatacaksınız!" diye. Şeytan diyor yolla uçak gemisini... Neyse... : Bir iki ülkeye önden bizi gönderip, "tükürün, küfredin" diye kanımıza girdiler. "Bi şey derlerse, biz dalarız" dediler. Pişmanız... : Hem hükümet yanlılarına hem muhaliflere sataşmışlar. 3 aydır eylemlerle sarsılan güzel Venezuelamız'da şu an her iki taraf da "beyler 30 mart'a kadar sokaklara dökülmeyelim, bu adamın ne istediği belli değil" diyerek itidal çağrısı yapıyor. : Ya bize de bulaştılar da, "2008'de neydi ya o son dakika, Semih yok mu" diye diye konuyu zor değiştirdik. Rahatlayıp döndüler. O gün zaten başka kimseye de sataşma olmamış. Aklınızda olsun bu tip şeyler hoşlarına gidebiliyor... Üye ülkelerin açıklamalarının ardından tekrar söz alan Birleşmiş Milletler Genel Sekreteri Ban Ki-Moon, "Bu futbol işi iyi aslında. Bakalım olmazsa şu seçimden sonra Dünya Karması - Türkiye maçı gibi bi şey ayarlarız. Çocukları da tembihleriz fazla asılmazlar. Orada 2-3 tane atarlarsa belki biraz sakinleşirler." derken son çare olarak tepeden pasiflora püskürtmek suretiyle gerçekleştirilecek bir kimyasal saldırı seçeneğini de masada hazır tuttuklarını kaydetti.