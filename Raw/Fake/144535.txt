Milli Eğitim Bakanlığı: "Van'daki Depremi İlahi Adaletle Açıklayan Onbinlerce Gerizekalıya Okuma Yazma Öğretmeyi Başardığımız İçin Gururluyuz..." Pazar günü Van ve çevresinde meydana gelen ve yüzlerce kişinin hayatını kaybettiği 7.2 şiddetindeki deprem, bir yandan Türkiye'yi yasa boğarken, bir yandan da ülkedeki eğitim sistemi adına olumlu sinyaller vermeye devam ediyor. Konuyla ilgili olarak bu sabah Milli Eğitim Bakanlığı'ndan yapılan açıklamada, deprem sonrası özellikle internet'te yer alan "Teröristlere iyi oldu, adalet yerini buldu" tarzı yorumlara dikkat çekilerek, daha önce Türkiye'nin bir çok farklı köşesinde yaşanmış ve bunda sonra da yaşanabilecek bir doğal afeti, ilahi adaletin tecellisi olarak yorumlayabilen onbinlerce zihinsel engelli vatandaşa okuma yazma öğreten ve toplumsal hayata kazandıran eğitimim sistemimizin Batı'daki muadillerinden çok daha başarılı olduğu ifade edildi.

 

Zeka seviyesi bu noktada olan insanların Batı'da dahi topluma çok zor adapte olduklarını iddia eden İncesular, şöyle devam etti: 

 

"Yani misal o çok övülen Avrupa'ya Amerika'ya bakıyoruz, orada bu tarz insanlara yemek yemeyi, ayakkabı bağlamayı hatta yine çok çok afedersiniz çişlerini normal tuvalete yapmayı falan öğretebilirlerse onu bile başarı sayıyorlar. Biz ise kısıtlı imkanlarımıza, kalabalık sınıflarımıza, öğretmen açığımıza rağmen bu arkadaşlarımıza en azından okuma yazmayı öğretmişiz. Azimli olanlarını bir şekilde meslek sahibi yapmışız. Bakıyorsunuz pek çoğu teknolojinin son imkanlarından faydalanarak internet kullanmayı bile becerebiliyorlar. Bu insanları bugün normal bireyler gibi sokaklarda dolaşan, sizin bizim gibi hayatını idame etirebilen birileri haline getirdiysek bu tablo sadece hükümetizin değil, Osmanlı'dan beri köklü bir eğitim geleneği olan Türk Milli Eğitim camiasının başarısıdır, eli öpülesi öğretmenlerimizin eseridir..."

 

Toplantının sonunda "özel" çocukların twitter ve Facebook gibi sosyal medya sitelerindeki başarılı çalışmalarından örneklerin sergilendiği bir slayt gösterisi de yer aldı. "İlahi Adalet! Biz veremedik cezalarını Allah verdi", "Üzülmedim lan, terörü destekleyen kimsenin ölümüne üzülmem" gibi çalışmalar ilgiyle izlenirken, Bakanlık sözcüsü İncesular'ın "Görüyorsunuz işte demek ki ben gerizekalıyım falan demeden herkes bir şekilde kendisini ifade edebilir. Engel diye bir şey yok. Engelleri yaratan bizleriz." sözleri ise toplantıyı izleyen basın mensupları tarafından uzun süre alkışlandı.