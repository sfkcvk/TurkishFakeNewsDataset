Savcılık, ByLock'un Sahibini Bularak Röportaj Yapan İsmail Saymaz'ı İfadeye Çağırdı: ''Nasıl oluyor şimdi bu soruşturma işleri falan anlatsana biraz...'' ByLock yazılımının sahibi David Keynes adlı ABD vatandaşı Türk'e ulaşarak New York'ta   yapan gazeteci İsmail Saymaz hakkında İstanbul Cumhuriyet Başsavcılığı tarafından başlatılan soruşturma tartışmalara yol açarken, savcılık soruşturmanın içeriği hakkında bir açıklama yayınladı: "Ya gelsin bi anlatsın nasıl oluyor bu adam bulma, iz sürme, soruşturma işleri falan. Bize de lazım olabilir bunlar çünkü..."  FETÖ üyeleri tarafından haberleşme için kullanılan ByLock adlı yazılımın sahibiyle ABD'de yaptığı röportaj nedeniyle gazeteci İsmail Saymaz hakkında başlatılan soruşturma, başta Saymaz olmak üzere birçok kişi tarafından şaşkınlıkla karşılanırken, savcılıktan bugün konuyla ilgili bir açıklama geldi. Soruşturmayı yürüten savcı Muharrem Beceren, 3 aydır aranan ByLock'ın sahibinin, darbe girişimi sırasında ve sonrasındaki 20 gün boyunca Türkiye'de olduğunu ve ABD'ye dönerken hiçbir güçlükle karşılaşmadığını belirttiği röportajı ilgiyle okuduklarını belirterek başladığı açıklamasında şu ifadelere yer verdi: "Arkadaşlarla röportajı okurken hem şaşırdık hem de ufkumuz açıldı. Bi arkadaşımız WhatsApp grubuna 'Vay be demek böyle araştırmayla, iz sürmeyle falan da oluyormuş bu işler ha? Keşke biz de yapsak böyle şeyler. Belki o adam da burnumuzun dibinden gitmezdi o zaman' yazınca benim kafamda bir ışık yandı. Dedim o zaman şu İsmail'i bi çağıralım anlatsın bize biraz bu olayı. Ben kendim sıkı bir NCIS izleyicisiyim, aramızda amatör olarak böyle araştırma falan konularıyla ilgilenen başka arkadaşlar da var. Fikir onların da ilgilsini çekti. Olay bundan ibaret, kimse başka bi yere çekmeye çalışmasın lütfen..."   "Bizim iş genelde Cumhurbaşkanı'na hakaret eden liseliler üzerine ama kendimizi geliştirmek istiyoruz." diyerek konuşmasına devam eden Beceren, son olarak "Belki bi workshop ya da şirketiçi eğitim şeklinde olabilir. Abant'a gider 1 hafta kamp yaparız mesela. Adalet Bakanlığımız da bu konuda bütçeyi onaylarsa şahsen ben çok isterim öyle bi şey olsun. Düşünsenize misal darbeyle ilgili gerçek bir şüpheli var ve delil falan toplayıp onu yakalıyorsun. Aynı filmlerdeki gibi..." sözleriyle de yaşadığı heyecanı dile getirdi.