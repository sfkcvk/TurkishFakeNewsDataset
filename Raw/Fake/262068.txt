BM İklim Zirvesi'nde Konuşan Erdoğan, Karbondioksit Salımının Azaltılmasında Paralel Yapıyla Mücadelenin Önemine Dikkat Çekti ABD'de katıldığı Birleşmiş Milletler İklim Zirvesi'nde önemli açıklamalara imza atan Cumhurbaşkanı Recep Tayyip Erdoğan, Türkiye olarak küresel ısınmaya karşı verdikleri mücadelede paralel yapıya açılan savaşın önemine değindi. Erdoğan, 2011-2023 yıllarını kapsayan İklim Değişikliği Eylem Planı doğrultusunda yenilenebilir enerjinin toplam enerji üretimindeki payını yüzde 30’a yükseltmeyi ve paralel yapıyı tamamen bitirmeyi hedeflediklerini açıkladığı konuşmasında, "Küresel iklim değişikliğinin en önemli nedenlerinden olan ve tüm dünyaya yayılan bu haşhaşi yapıyı bitirmek, şüphesiz ki Türkiye olarak öncelikli görevimizdir" ifadelerine yer verdi. Birleşmiş Milletler iklim zirvesinde söz alan Erdoğan, 17 Aralık sürecinden bu yana paralel yapı ile girdikleri mücadele sayesinde yıllık karbondioksit salınım miktarında %23’lük bir azalma kaydettiklerini ifade etti. Türkiye olarak tek başına sürdürdükleri bu mücadelede diğer ülkelerden de destek talep eden Erdoğan; "Bugün bu adamların Amerika'dan afedersiniz Kenya'ya kadar dünyanın her yerinde okulları var. Her birinde 2’şer öğretmen olsa, yılda 100'er de öğrenci yetiştirseler nereden baksan 1 milyon metreküp karbondioksit salınımı demek" sözleriyle de dünya ülkelerini paralel yapı ile mücadele etmeye çağırdı. Bu noktada dikkat edilmesi gereken en önemli şeyin Abi-Abla evleri olduğunu da sözlerine ekleyen Erdoğan, “etüd” adı altında aynı evde toplanan 10 kişinin normalden %25 daha fazla karbondioksit saldığını iddia etti. "Simdi bakınız bunlar herkesi tek bir eve topluyor, işte sonra pilav yemedir, bir takım beyin yıkama faaliyetleridir, bunları yapıyor. Normalde 2 kişinin 3 kişinin yaşadığı evden bahsediyorum değerli kardeşlerim” diyen Erdoğan, ufacık bir eve doluşan 10 kişi sebebiyle normalden çok daha fazla salınım yapıldığını ve kokudan bu evlere girmenin mümkün olmadığını ifade etti. Amerika’dan iklim ile ilgili mücadele kapsamında Fethullah Gülen'in iade edilmesini talep ettiklerini de sözlerine ekleyen Erdoğan  “Biz bugüne kadar bir çok defa rica ettik, Amerika'dan istedik. 'Verin bize, bu şahsın doğaya bir zarar verip vermediğini kontrol edelim. Zararlı değilse zaten geri veririz' dedik ama yanaşmadılar. Demek ki neymiş, batı ülkeleri de bu iklim duyarlılığı noktasında, bazı noksanlıklar yaşayabiliyorlarmış” sözleriyle eleştirilerini aktardı. Karbondioksit salmamaları konusunda Başbakan Davutoğlu başta olmak üzere bütün bakanlara bizzat talimat verdiğini de sözlerine ekleyen Erdoğan, kabinenin düşünmek için süre istediğini ancak en kısa zamanda konu üzerine ehemmiyetle eğileceklerine dair inancının tam olduğunu söyledi. Cumhurbaşkanı Edoğan, son olarak mücadele kapsamında ülke olarak elde ettikleri bazı verileri de BM temsilcileriyle paylaşırken, ortaya şu ilginç istatistikler çıktı: İşte paralel yapıyla mücadelenin iklime olumlu etkileri... - Maklube yapımının azalmasına müteakip, pirinç ekili tarım arazisi oranında %47 ve buna bağlı olarak tarım ilaçlarının doğaya salınımında da %60'lık bir azalma sağlandı. 
- Dersanelerin kapatılma kararıyla beraber, yıllık yaprak test üretimi gözönünde bulundurulduğunda 740 bin ağacın kesilmesi önlenmesi; haftasonu jöle kullanan erkek öğrenci kafalarından çıkan metan gazında kişi başı yıllık 35 metreküplük düşüş hedeflendi. 
- Kolormatik gözlük üretiminin %90 kadar düşmesi sayesinde, güneşin zararlı ışınlarının tekrar atmosfere yansıtılmasının önüne geçildi. 
- İstanbul'dan civar illere sürülen binlerce emniyet mensubu sayesinde salımın tek bir noktadan yükselmesinin önüne geçildi... Karbondioksit salınımının en yoğun olduğu İstanbul temizlenerek, gazın yurda homojen olarak dağılması sağlandı  
- Samanyolu TV'nin diğer televizyon kanallarına göre %73 daha fazla radyasyon yayıyor olabileceğine ilişkin TÜBİTAK'ın çalışmaları sürüyor. Kanala süresiz kapama gelebilir.