Sağlık Bakanlığı, 2013-2014 Yılları Arasında Vine Fenomenliği Yapıp Hala Kendini Ünlü Zanneden 7 Kişiyi Karantinaya Aldı... 2013-2014 yılları arasında Vine fenomenliği yapan 7 farklı ismin ailelerinden ve yakın çevrelerinden gelen şikayetler üzerine son derece titiz bir şekilde sürdürülen operasyon, bu sabah nihayet başarıyla sonlandı. Birçoğu halen yeni Vine videoları için çekim yaptıkları sırada kıskıvrak yakalanan fenomenler hiç vakit kaybedilmeden psikiyatri kliniklerine yatırılırken, operasyon hakkında basın mensuplarına açıklama yapan isim ise Sağlık Bakanlığı Psikiyatrik Araştırma Merkezi Sorumlusu Nurhan Acar oldu. Öncelikle fenomenlerin ailelerine ve arkadaşlarına işbirliği için teşekkür ederek sözlerine başlayan Nurhan Acar, bu dönemde en büyük acıyı Vine fenomenlerinin yakın çevresinin çektiğini ifade etti. Kendilerine iletilen şikayetlerde fenomenler hakkında ünlüymüş gibi davranma, saldırgan davranışlar ve cep telefonu ışığına aşırı duyarlılık gibi başlıkların dikkat çektiğine değinen deneyimli isim, 6 saniyeye en fazla küfür sığdırma saplantısının ise bir diğer önemli rahatsızlık konusu olduğunu ifade etti. Bir fenomenin davranışsal bozukluklar sergilediğinin anlaşılması için dikkat edilmesi gereken kritik detayları kamuoyu ile paylaşan Nurhan Acar, şu önemli bilgileri verdi: ''Tabii bu çocuklar, bizim çocuklarımız. Onları rehabilite edip, tekrar toplum içine kazandırmak da öncelikle devletin, daha sonra da ailelerinin, arkadaşlarının görevi. Başka ailelere de sesleniyoruz, eğer çocuklarınızda şu davranışlar varsa, mutlaka bize haber verin. Haber verin ki, geç olmadan biz onlara devlet şefkatini gösterelim: 1- Elindeki telefonu omuz hizasına 45 derece açı yapacak şekilde kaldırıp sık sık kendisiyle konuşuyorsa çocuğunuzda muhtemel fenomen saplantısı mevcut olabilir... 2- Çocuğunuz, sadece diğer fenomen arkadaşlarıyla buluşup, kendilerine hayatın dışarısında bir gerçeklik alanı kurmuş olabilir.  Bu arkadaşlarıyla evin içerisinde garip videolar çekiyorlarsa, derhal bize haber verin... 3- Yavrunuz, gittiği yerlerde tanınmak için yalvaran gözlerle etrafındakilerin gözlerine bakıp, birisi tarafından farkedilince salyası akıyorsa durum sandığınızdan çok daha ciddi olabilir... 4- Arada bir yanağını sıkıp like verin. Abartılı sevinçler yaşıyorsa geç kalmış olabilirsiniz... 5- Fenomenlere genellikle reklam yapmaları için farklı firmalar tarafından ürünler yollanır. Eve ansızın ruj, bebek bezi, deodorant, tişört, ayakkabı vs gelmeye başladıysa derhal en yakın sağlık kurumuna başvurun...'' Sağlık Bakanlığı'ndan yapılan bu açıklamaların ardından gözler müşahade altındaki fenomenlere çevrilirken, karantina alınan bazı isimlerle ilgili alınan son bilgilerse şöyle:  Kendisine çevrilen her telefona başına eşarp bağlayıp kadın sesiyle 6 saniye boyunca küfrederek yanıt veriyor. Ailesinin 'bi ara bundan para da kazandığı için ses çıkarmadık ama alın şunu başımızdan artık' şikayetiyle kliniğe yatırıldı...  Vine üzerinde yapıtığı şakalarla bir dönem çok sevilen isim, Ocak ayında yaptığı kartopu şakasının ardından yediği dayak yüzünden beyin travması geçirdi. Sıvı gıda ve like'la beslenen Turbaz'ın gözbebekleri ise sadece cep telefonu ışığına tepki veriyor...  Gaza gelerek çektiği ilk ve son sinema filminin toplam 712 izleyicide kalmasıyla birlikte içine kapandı. Cep telefonu gördüğünde hırlayarak yanıt veriyor. Hem tedavi için hem de fellik fellik kendisini arayan yapımcı şirketin adamlarından saklanmak için gönüllü olarak kliniğe geldi.  Bir dönem 70,000 takipçiye kadar ulaşan Yunuslu, vücudunun kafadan aşağısının göründüğü 1 kare fotoğrafın ardından hızla takip listelerinden silinmişti. Olayın ardından komik olduğunu zannettiği dudak bükmeli taklitlere yoğunluk veren Yunuslu, yüzünün sol yanına inen felçle birlikte kariyerine ara vermek durumunda kaldı. Şu an kliğinin nöroloji bölümünde tedavi görüyor.