Diploma Törenlerinin Tamamlanmasıyla Birlikte Binlerce Mezun O Gerçeğin Farkına Vardı: "Ee işsizim lan ben di mi??" 2015-2016 Akademik Yılı mezuniyet törenlerinin bitmesinin ardından binlerce öğrencinin yaşadığı diploma sevinci sona erdi. Bu sabah itibariyle kafalarda beliren tek soru ise can sıkıyor: ''Eee, şimdi ben işisizim lan di mi? Bildiğin işsiz yani...'' Türkiye genelindeki 114'ü devlet, 76'sı vakıf olmak üzere toplam 190 üniversiteden mezun olan 680 bini aşkın öğrenci artık yavaş yavaş ''işsizlik psikolojisi'' ile tanışmaya başladı. Önemli bir kısmı geçtiğimiz pazar günü, geri kalanı da hafta içinde peyderpey diplomalarını alan gençler Perşembe sabahıyla birlikte "Hass.ktir baya baya iş güç yok. Napıcam lan ben bütün gün?" sorusuyla ansızın yüz yüze geldi. Ülke çapında yaşanan şokun olası etkileri, uzmanları da düşündürüyor. Konu hakkında kamuoyunu bilgilendiren Uzman Psikolog Aycan Cemilgen, yaklaşık 20 yıldır yeni mezun davranış ve psikolojisini yakından incelediğini belirtirken, şu açıklamaları yaptı: ''Yeni mezunlarımız bu süreçte öncelikle inkar yoluna gidip, uzunca bir süre kendilerinin işsiz olmadığına inanmak isterler. Peşi sıra devlete ve sisteme öfke, aile ile pazarlık, uzayıp giden iş arama sürecine göre ağır bir depresyon geçirerek sonunda bu durumu kabullenirler ve kendileri de artık toplumda kabul gören birer işsiz olurlar.'' Sürecin daha rahat geçilmesi adına gençlere çeşitli tavsiylerde de bulunan deneyimli psikolog, ''Öncelikle üniversite hayatı boyunca 'Mezun ol, işin hazır' diye atıp tutan akrabaları kafalarından çıkarsınlar. Onlara asla ulaşamayacaklar'' derken, ''Bayram bi' geçsin'', ''Hele şu yaz bitsin'', ''Dur ya seneye ne kaldı?'' gibi kısa vadeli hedeflerin işsizlik psikolojisini yenmekte önemli adımlar olduğunun altını çizdi. Diploma törenindeki coşkunun ve profil fotoğrafı yapılan mutlu anların hemen ardından başlayan ve Twitter'da hashtag kasmaya kadar giden yolda tüm gençlere başarılar dilemeyi de ihmal etmeyen Aycan Cemilgen, şu ana kadar veri olarak derlediği bazı yeni mezun tepkilerini de basın mensuplarıyla paylaştı. İşte geçtiğimiz hafta diplomalarını alan öğrencilerin yaşan süreçle ilgili görüşleri:  Nası yani? Ben mi bulucam iş? Yok canım... Ceren'de fotokopiler vardır ondan çektiririm ben  Vallahi 4 senelik notları kontrol ettim, bu kısımla ilgili bir bilgi yok...  Napıcaz şimdi? Nası oluyo bu işler? Resmen havanda su dövmüşüz, yazıklar olsun öyle fakülteye... Ben sabahtan gidip Mekanikçi'yle konuştum. Hocam dedim bu DD'yi FF yapabilirseniz... Benim bi dönem en azından uzatmam lazım dedim. Bakalım inşallah anlayış gösterir  Yok yaa... Telaşlancak bi durum yok. Ben dün CV'mi girdim Kariyer.net'e. Bugün akşama doğru gelir teklifler, onların arasından bakılır, seçilir yani nedir? Dur bi refresh daha yapıyım... Allah Allah... Sitede mi bi sorun var acaba?  Ya işte bizim okula gelenleri aslında son sınıfta şirketler kapıyodu.... Öyle demişlerdi yani.... Gerçi henüz gelen giden yok ama... Trafiğe mi takıldılar acaba? : Yarın da böyle geçerse ben Pazartesi gider teslim olur çakı gibi yaparım askerliğimi. Vatan sağolsun!!!