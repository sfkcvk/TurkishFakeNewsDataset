Okulların Açılış Tarihinin 2 Hafta Ertelenmesine Velilerin Tepkisi Sürüyor: ''Alın şu gerizekalıları evden'' Başbakan Davutoğlu’nun dün Bakanlar Kurulu toplantısının ardından okulların açılış tarihinin 14 Eylül’den 28 Eylül’e ertelendiğini ilan etmesi Türkiye’yi şok etti. Fazladan 2 hafta daha çocuklarının evde olacağını öğrenen veliler isyanda: “Çok istiyosa alsın kendisi yaşasın 2 hafta daha veletlerle...” Dün açıklanan kararın ardından bugün Öğrenci Velileri Dayanışma Derneği - ÖVDD adına basın mensuplarının karşısına çıkan dernek başkanı Burçin Tursan zehir zemberek açıklamalarda bulundu. Yaz boyunca evde, yazlıkta ergen çilesi çekmemiş insanların kafalarına göre iş yaptığını ifade eden Başkan Tursan, “Ağustos'un başından beri artık hepimiz okul açılsın da, şunlar evden gitsin diye gözlerine bakıyorduk. Sırf çocuklardan kurtulmak için spor yaz okuluna gönderenler var. Şimdi bu yaptığınız iş mi?'' diyerek tepkisini dile getirdi. Derneklerine gelen velilerin, hiçbir şey olmamış gibi öğrencileri Eylül başında okula gönderip, ''Yavrum, dersler boşmuş. Kendi kendinize artık şarkı mı söylüyosunuz, fıkra mı anlatıyosunuz, naparsanız yapın'' demeyi planladıklarını da sözlerine ekleyen ÖVDD Başkanı, bazı ailelerin feryatlarını da kamuoyu ile paylaştı:  Lise sondaki oğullarının okula dönmesini dört gözle bekleyen ailede ansızın bütün hayaller yıkıldı. Tüm yazı üstü çıplak, altında şortla televizyonun karşısında geçiren Arda Tutanoğlu (17) ise haberi, dünyadaki tüm olaylara verdiği yüksek sesle geğirme tepkisiyle karşıladı  "Yani daha çamaşır suyunun içilmediği, her gelen misafirden para istenmeyeceği falan öğretilmemiş buna. Varsa yoksa okumayı sökmüş, tamam o da lazım ama bu tip temel bilgiler verilmeden de çocukların ailelerine terk edilmesi gerçekten çok yanlış..." diyen aile, ilkokul 2'ye geçen evlatlarıyla çaresiz durumda.  3 kuşaktır öğretmen olan aile, sabah saatlerinde apartmanlarının önüne bırakılan 17 kadar ilkokul öğrencisinin bağırışlarıyla uyandı. Ailenin oturduğu evin kapısına kırmızı çarpı atıldığı belirlenirken, dış duvara yazılan "3 ay + 2 hafta daha tatil! Öğretmenlerden hesap soracağız!" yazısının üstü beyaza boyandı  Ailenin kameralara yapabildiği son açıklama şöyle oldu: "Neden? Peki Neden? Peki Neden? Niye? Nasıl? Ne zaman?" tamam çocuğu yaptık sorumluluğu bizim ama biraz da devlet de destek olacak. O öğretmen boşuna mı para alıyor? Hatta yazın da alıyor... O zaman ailesi de olsak en azından birer maaş da bize ateşlenecek bu yaz sürecinde.. Böyle olm.. Burak çıkılmaz öyle kameramanın sırtına ama oğlum..."