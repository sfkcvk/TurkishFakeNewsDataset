Londra'da Bir Banka Şubesinin Önünde Şüpheli Şekilde Duran Ortadoğulu, Fünye İle Patlatıldı... Manchester'daki saldırının ardından adeta kırmızı alarm durumuna geçen İngiltere, bu kez faciayı ucuz atlattı. Londra'da Wellington Caddesi üzerindeki bir bankanın önünde şüpheli bir biçimde duran Ortadoğu uyruklu bir kişi, vatandaşların dikkati ve emniyet güçlerinin yerinde müdahalesiyle olay yerinde patlatıldı. Öğleden sonra saat 14.30 sularında duyarlı İngiliz vatandaşların "Esmer, kavruk birisi var. Yaklaşık yarım saattir banka önünde bekliyor bi bakıverin" ihbarı ile harekete geçen Londra polisi, derhal olay yerine geldi. Ortadoğulu’nun etrafı apar topar güvenlik şeridi çekilerek boşaltılırken, özel kıyafet giymiş bomba imha uzmanları ise patlayıcı yüklü olduğu tahmin edilen şahsı fünye ile kontrollü bir şekilde havaya uçurdu. Olayda banka binası orta derecede hasar görürken, patlatılan şahıs dışında herhangi bir can kaybı yaşanmadı. Irak asıllı İngiliz vatandaşı olduğu öğrenilen şahsı ise henüz sahiplenen çıkmadı. Patlatılan şahsın bomba yüklü olmaması sevindirici bir gelişme olarak değerlenirilirken, yapılan müdahale tartışmaları da beraberinde getirdi. İngiliz kamuoyu, şahsın patlatılmadan da etkisiz hale getirilip getirilemeyeceği, hadi patlatılacaksa bile bunun daha güvenli bir alanda yapılıp yapılamayacağı konusunda ikiye bölündü.  “Şahıs görünüşe göre masum gibi ama napalım artık olan oldu. Şu an çok temkinli olmak durumundayız. Müdahale etmesek de oracıkta kendini patlatsa kim bilir kaç kişinin vebalini alacaktık. Bu sefer de güvenlik zaafı var diye üzerimize gelecektiniz.” sözleriyle verdikleri kararı savunan Londra Emniyet Müdürü Jonathan Grill ise, yapılan müdahalenin yerinde olduğunu ve herhangi bir pişmanlık duymadıklarını ifade etti. Başarı ile sonuçlandırılan operasyonun ardından, İngiltere Başbakanı Theresa May de bir basın toplantısıyla kamuoyuna seslendi. Öncelikle Londra polisine teşekkür eden May, Ortadoğu asıllı vatandaşları da bu süreçte biraz daha dikkatli olması konusunda uyardı. “Arkadaşlar şu an ortam hiç öyle Ortadoğulu Ortadoğulu gezilecek ortam değil. Lütfen herkes bunun bilincinde olsun. Bakın bugünü ucuz atlattık, şanslıyız ama yani siz de artık fondoten mi sürüyosunuz, saçları kızıla mı boyuyosunuz napıyosanız yapın bir şeyler” sözleriyle Ortadoğu asıllı İngiliz vatandaşlarını daha dikkatli olmaya davet eden May, operasyona katılan tüm ekiplerin de 6 aylık ikramiye ile ödüllendirildiğini müjdeledi…