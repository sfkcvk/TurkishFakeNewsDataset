BluTV’nin Yeni Dizisi ‘’Bartu Ben’’, Başroldeki Bartu Küçükçağlayan'a Rağmen Ekranda Tutunmaya Çalışacak... , yeni bir dizi. Bartu Küçükçağlayan yazdı. Dizinin ana karakteri Bartu. Bu rol için tam 47 isim seçmelere çağırıldı. Zahmet edip gelen 3 kişiden son 3’e kalan isim Bartu Küçükçağlayan oldu. O 3 kişiden biri 72 yaşında bir kadın, diğeri de 8 yaşında bir çocuk olunca rol mecburen Bartu Küçükçağlayan'a gitti...  Başrol garanti olsun diye senaryoyu kendisinin yazdığını, ana karakterin adını Bartu koyduğunu, yetmedi dizinin adını bile ‘’Bartu Ben’’ yaptığını belirten Bartu Küçükçağlayan ‘Bir üzerime benzin döküp yapım şirketinin önüne gitmediğim kaldı. Buna rağmen son ana kadar yüreğim ağzımda bekledim. Bi ara acaba o ufak çocuk mu oynasa diye laflar dolandı ama Allah'tan çocuk o ara kızamık geçirmeye başladı’’ derken, kazandığı zaferi yan rollere mahkum olmuş diğer az ünlülere armağan ettiğini de sözlerine ekledi. 
 Dizinin yönetmen koltuğunda ise ödüllü yönetmen Tolga Karaçelik oturuyor. ‘’ ’’in alışılmış dizilerden oldukça farklı, cesur ve eğlenceli bir yapım olduğunu belirten Karaçelik ‘’Benim de ilk dizi denemem olacak. Güzel bir ekiple çalışıyoruz. İyi bir izlenme rakamı yakalayacağımıza inanıyorum. Yakalayamazsak da sırf başrolde daha ünlü bir isim olmadığı içindir. Yoksa benlik durum yok yani’’ diyerek şöyle devam etti: ‘’Tabii gönül isterdi bi Kerem, bi Kıvanç olsun ne bileyim Mert olsun ama kısmet değilmiş. Hatta Tolga Tekin’e de sordum. Bak hem adaşız, hem de filmle ne güzel ödüller kazandık gel sen oyna dedim. ‘Yok abi Bartu çok heves etti ayıp olmasın şimdi çocuğa’ diye reddetti. Bir yandan da Bartu her Allah’ın günü ‘Abi nolur, abi hadi...’ diye başımın etini yiyordu. Tamam dedim en son, nalet olsun tamam sen oyna. Şu an resmen bizim filmden ödül alamayan tek oyuncuyla dizi çekiyorum. PR değerine bakar mısın? Ne diyecekler? Rezil olmasak bari...” Küçükçağlayan’ın proje için duyduğu aşırı heyecan, sosyal medya hesaplarından da çok net bir şekilde belli oluyor. Gün aşırı yaptığı 'çekimlerde çok eğlendik', 'afişimiz süper oldu', 'fakat inanılmaz eğlendik' paylaşımlarıyla takipçilerini diziden habersiz bırakmayan az ünlü oyuncunun sürekli aynı sarı çoraplarla görünmesi ise prodüksiyonda biraz ucuza mı kaçıldığı sorusunu beraberinde getirdi.  Gündeme gelen ''Artık nasıl bir bütçeleri varsa 2. çift çorabı alamamışlar'' dedikodularına geçtiğimiz günlerde yaptığı paylaşımla yanıt veren Küçükçağlayan, bir çift değil bir çekmece dolusu sarı çorabı bulunduğunu, cimri değil sadece saplantılı olduğunu göstererek sevenlerinin içini bir nebze olsun rahatlattı.  Çok net bir şekilde   dizisinin kurmaca mı yoksa gerçekten Bartu’nun hayatını mı konu aldığı anlaşılmamakla birlikte merak edilen tüm soruların cevabı  ’de.