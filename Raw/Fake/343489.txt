Temkinli Davranma Kararı Alan Meteoroloji Genel Müdürlüğü, Bundan Sonra Sadece Mevcut Hava Durumunu Duyuracak... Uzun zamandır yayınladığı tahminleri bir türlü tutmayan Meteoroloji Genel Müdürlüğü, sorun çözülene kadar daha temkinli bir çizgi izleme kararı aldı. Buna göre kurum, tahmin yapmak yerine sadece ''yağmur yağıyor, şimdi güneş açtı...'' şeklinde güncel hava durumunu duyuracak.  Kararı basın mensuplarıyla paylaşan Meteoroloji İşleri Genel Müdürü İhsan Büzgüler, kurumun bozulan itibarını tekrar ayağa kaldırmak ve kamuoyunda neznindeki inandırıcılığını geri kazanmak için bir süre daha temkinli açıklamalar yapacaklarını ifade etti. ''Bundan sonra öyle yağacak edecek yok. Yağmurun yere düştüğünü görmeden hiçbir şekilde ağzımızı açmayacağız. Aynı şekilde diğer hava durumlarını da bizzat ben gözlerimle görüp onaylamadan hiçbir arkadaşımız açıklama yapmaycak.'' diyen Büzgüler, Meteoroloji'nin kimsenin şamar oğlanı olmasına izin vermeyeceklerini vurguladı.  Son olarak ''Bir yerde hata yapıyoruz ama nerede?'' diyen Genel Müdür Büzgüler, sorun çözülene kadar Meteroloji'nin o anki hava durumunu öğrenmek isteyen vatandaşların hizmetinde olacağını, doğru değerlendirilirse bunun da dedğerli bir bilgi olduğunu kaydetti.