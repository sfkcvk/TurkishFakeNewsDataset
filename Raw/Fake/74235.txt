Tepkilerden Çekinen "Muhteşem Yüzyıl" Dizisinin Yapımcıları, Viyana Kuşatmasının Başarısız Olduğunu Halka Alıştıra Alıştıra Söylemeye Çalışacaklar Show Tv'de yayınlanmaya başlayan "Muhteşem Yüzyıl" isimli dizinin ilk bölümünde Kanuni Sultan Süleyman'ın adeta bir cinsel hayatı varmış gibi gösterilmesi duyarlı vatandaşlarımızın tepkisini çekmeye devam ediyor. Diziyi protesto etmek amacıyla yurdun dört bir yanında düzenlenen gösterilere kayıtsız kalamayan yapımcı şirket, bu sabah düzenlediği basın toplantısıyla senaryoda bazı düzeltmelere gidileceğini açıkladı. Tepkileri dindirmek için, ilerleyen bölümlerde Kanuni'nin şanlı fetihlerini de olanca ihtişamıyla ekrana taşıyacaklarını vurgulayan yapımcılar, Viyana kuşatmasının başarısız olduğunu ise halka alıştıra alıştıra söylemeye çalışacaklar.