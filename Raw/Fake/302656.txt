Tarihinde İlk Kez Göç Alan Yozgat, Suriyelileri Sevinç Gösterileriyle Karşıladı... 2780 Suriye vatandaşının şehre yerleştirilmesi sonucu tarihinde ilk defa göç alan Yozgat’ta davul zurna eşliğinde başlayan kutlamalar tüm coşkusuyla devam ediyor. Gittikleri bir şehirde ilk kez böylesine sevinçle karşılanan Suriyeli mültecilerde ise şimdilik şaşkınlık ve şüphe hakim: "Bi pislik var ama dur bakalım..." Suriyeliler'in şehre gelişi, tarihi boyunca tayini Yozgat'a çıkan memurlar, askerlik hizmetini yapmak için gelenler ve seçim dönemi siyasi parti liderleri dışında pek fazla yabancıyı ağırlama şansı bulamayan Yozgat'ta adeta bayram havası estirdi. 2780 mültecinin şehre adım atmasıyla birlikte başlayan şenlikler gün boyu sürerken, 1 saat içerisinde şehri baştan sona yaklaşık 20 kere dolaşan araç konvoyları da kutlamalara ayrı bir renk kattı.   Şehir meydanında hemşerilerine seslenen Yozgat Belediye Başkanı Süleyman Odaseven ise, Suriyeli mültecilere bir kez daha hoşgeldiniz diyerek gelişmenin Yozgat tarihindeki önemine dikkat çekti. Odaseven, sık sık alkışlarla kesilen konuşmasında bunun sadece bir başlangıç olduğunu vurgulayarak şöyle devam etti: " ” Belediye Başkanı Odaseven, konuşmasında Yozgat'ın psikolojik olarak göç almaya henüz tam hazır olmadığını da belirtirken, halkı sakin olmaya ve aşırı sevinç gösterileriyle Suriyeliler'i kaçıracak davranışlarda bulunmaktan kaçınmaya çağırdı. Sağlık Bakanlığı ile temasa geçerek şehre en azından bir süre psikolog takviyesi istediklerini de sözlerine ekleyen Odaseven, ayrıca Belediye bünyesinde açılacak akşam kurslarında dışarıdan gelen birine nasıl davranılması gerektiği konusunda eğitimler verileceğini de kaydetti.  Odaseven, Suriyeliler şerefine gece düzenlenecek fener alayına tüm Yozgatlılar'ın davetli olduğunu söyleyerek konuşmasına son verirken, şehre yerleştirilen Suriyeliler ise karmaşık duygular yaşıyor. 1 yıldır mülteci durumunda olduğunu ve bu süreçte Türkiye'de birkaç şehrin yanı sıra Bulgaristan, Romanya ve Almanya gibi ülkelerde de bulunduğunu belirten Habib Muharraz adlı vatandaş, " ” ifadelerinde bulundu. Ayrıca Yozgat'ın kendisine Suriye'yi hatırlattığını belirten Muharraz, " sözleriyle aynı travmaları tekrar yaşamaktan duyduğu çekinceyi de dile getirdi.