Adalet Bakanlığı, "Öcalan İmralı'da değil" İddialarına Yanıt Verdi: "Hangi Öcalan?" Adalet Bakanlığı, geçtiğimiz günlerde gündemi meşgul eden "Öcalan İmralı'da değil" iddiaları ile ilgili olarak bu sabah İmralı Adası'nda bir basın toplantısı düzenledi. Toplantıda gazetecilerin sorularını yanıtlayan Bakanlık Müşteşarı Selami Günder, "Öncelikle, hangi Öcalan? Melike Öcalan'ı diyorsanız en son Suat Suna ile evliydi galiba. Bakanlık olarak bundan daha fazla bir bilgiye sahip değiliz" sözleriyle konuya açıklık getirdi. Basın mensuplarının "Hayır o değil, PKK'lı Öcalan'dan bahsediyoruz" uyarısı üzerine "aa bi de o vardı di mi? Sahi napıyor acaba ya" diyen Bakanlık Müsteşarı, konuyu tekrar Suat Suna'ya getirerek "ya ilk albümü şahaneydi o çocuğun, ben direkt gidip almıştım o yaz. Zaten bi o, bi de Levent Yüksel'in ilk albümü... 90'lar ne acaipti di mi?" dedi.