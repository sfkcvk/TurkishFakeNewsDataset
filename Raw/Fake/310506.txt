Sakat ve Cezalı Generaller Yüzünden Zor Günler Geçiren TSK, Cerablus Operasyonu İçin Deneyimli CS:GO Oyuncuları Arıyor Sakat ve cezalı generallerin fazlalığı nedeniyle kadro kurmakta zorlanan Türk Silahlı Kuvvetleri, Cerablus'a başlattığı operasyon için deneyimli CS:GO oyuncularına kapılarını açıyor. İlk etapta en az 3 yıl CS:GO deneyimi olan 16 - 40 yaş arası 1200 CS:GO oyuncusunu sözleşmeli olarak kadrosuna katmayı hedefleyen TSK'ya başvurular Milli Savunma Bakanlığı'nın resmi internet sitesi üzerinden yapılabilecek... Konuyla ilgili olarak bir basın toplantısı düzenleyen Milli Savunma Bakanı Fikri Işık, 15 Temmuz gecesi yaralanan, hayatını kaybeden, görevden uzaklaştırılan, cezaevine konan ve kapıdaki iş makineleri yüzünden kışladan çıkamayan çok sayıda er ve rütbeli yüzünden kadro kurmakta zorlandıklarını itiraf ederken, kritik Cerablus operasyonu öncesi yaşanan sıkıntılara dikkat çekti. Bakan Işık, yaşanan olumsuzluklara rağmen orduyu deneyimli bir kadroyla sahaya sürme konusunda gereken adımların atıldığını belirterek şöyle devam etti: ''Ordunun durumu zaten belli, emniyetten takviye alalım desek orada halen süren gözaltı operasyonları var. Kime güvenebileceğimizi de bilmiyoruz. Bu durumda ülkede eli silah tutan, harp taktiklerini bilen en deneyimli kadro olarak CS:GO bilen vatandaşlarımız kalıyor... Ülkemizin iç ve dış mihraklarla mücadelesi sıcak çatışmalarla yoğun bir şekilde sürerken, daha fazla vakit kaybetmeye tahammülümüz yok. Buradan özellikle CS:GO'da uzmanlaşmış, bomba atmış, bomba yemiş, stream hesabında 1000 saat geçirmiş kardeşlerimize sesleniyorum. Zaman artık klavyelerin başından kalkıp vatana hizmet zamanıdır. 'Sis atma OÇ'yi düşmanın yüzüne haykırma zamanıdır!'' Bakan Fikri Işık, basın mensuplarına yaptığı bu kısa açıklamanın ardından, ilanın detaylarını paylaşması için sözü Müsteşarı Mehmet Kayalenk'e bıraktı.Kayalenk, 16 yaşını tamamlamış ve 40 yaşından gün almamış herkesin Milli Savunma Bakanlığı'na ait   adresindeki   bölümünden başvuruda bulunabileceğini belirtirken, aranan diğer özellikleri ise şöyle sıraladı: