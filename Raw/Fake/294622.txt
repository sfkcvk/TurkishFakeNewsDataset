Rusya Krizi İle İlgili Hala 'Rusa gitmek' ve 'Doğalgaz' Esprilerine Devam Eden 159 Kişi Putin'e Veriliyor Salı gününden bu yana gerilen Rus-Türk ilişkilerinin düzelmesi için bugün Türkiye'den beklenmedik bir çıkış geldi. Rus jetinin düşürülmesinin ardından ara vermeden 60 saat boyunca 'Rus'a gitmek', 'Duj', 'Doğalgaz' içerikli espriler yaptıkları tespit edilen toplam 159 kişi, Rusya Başkanı Vladimir Putin'e teslim edilerek zeytin dalı uzatılacak. İçişleri ve Dışişleri Bakanlığı'nın ortaklaşa yaptığı araştırmalar ve duyarlı vatandaşların şikayetleri ile belirlenen 159 kişi için ilk işlemler başlatıldı. Dışişleri Bakanlığı'nda görevli Müsteşar Sancar Yumurtacı konuyu değerlendirmek üzere bugün düzenlediği basın toplantısında, hem iki ülke arasındaki gerilimin düşürülmesi, hem de bu 159 kişiden bir şekilde kurtulmak için önemli bir fırsat yakaladıklarını kaydetti. Kendi çevresinde de espriyi sürdüren 2 kişi olduğunu ve onları da bakanlığa bildirdiğini açık yüreklilikle ifade eden Yumurtacı sözlerini şöyle sürdürdü; "Yani tabi yitip giden geri gelmez ama en azından Sayın Putin'e böyle bir 159'lu paket verebilirsek hiç olmazsa içleri soğur. Ha bir yandan da Türkiyemiz de inanın bu arkadaşların gitmesiyle çok şey kazanır. Tam bir win-win. Artık Kremlin'e çıkınca ya da KGB'nin eski merkezinde sorgudayken yaparlar duj'lu esprilerini. Ha unutumadan 'sıkı giyinsinler' orda da kendilerine doğalgaz verilmeyecekmiş. İçlik giysinler yün içlik. Putin'e karşı en iyi önlem o" Türk cephesinden yapılan bu açıklamalara ise Rusya temkinli yaklaşıyor. 159 Türk vatandaşı ile ne yapacaklarını tam bilmediklerini ve bu tip espriler sonrasında ellerinden bir kaza çıkmasından korktuklarını belirten Rus Dışişleri Bakanı Sergey Lavrov, net bir yanıt vermekten kaçındı. Lavrov "Açıkçası önce düşürülen uçak, sonra bu 159 insanın bize teslim edilmeye çalışılması... Türkiye'nin ne yapmak istediğini tam anlayamıyoruz. Napıcaz lan biz bu heriflerle?" ifadelerini kullanırken, Türkiye'den Rusya'ya paketlenecek 159 vatandaştan bazılarının görüşleri ise şöyle oldu:  Ya bi saniye ne güzel eğleniyoduk ama... Daha benim Rus'a gitmeli esprilerim de bitmedi ki. Bak son bi tane daha yapıyım ben atın ölümü arpadan olsun; bizim pilot Rus düşürdü ama erkek çıktı ahahah. Nası??  Ben 2 gün önceye kadar Ekmeleddin esprilerime devam ediyordum. Aslında içimden de dedim ha, Rus'a bulaşma dedim, Ekmel'den devam et kimsenin umrunda değil dedim ama mizah işte... Geldi mi duramazsın  Benim eşimi de almışlar. İsabet olmuş. Çok istiyodu Rus'a gitmeyi. Buyursun Rus onun ayağına geldi. Haçan o da demiş ki ha buraya tsunami olmaz Rusun ami olur daaa demiş  Ben toplu mesaj olarak bütün arkadaşlarıma gönderdiğim için, yanımda benimle beraber 6 kişiyi daha seçip götürmem gerekiyormuş. "Senin durumun anca kurtarır" dedi bakanlıktaki memur, sağlık olsun