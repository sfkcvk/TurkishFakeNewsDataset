Dünya'ya Benzer Gezegenin İncelenmesi Ortadoğu'ya Benzer Bir Bölgenin Bulunacağı Endişesiyle Durduruldu NASA, dün Kuğu takımyıldızında Dünya'ya benzeyen bir gezegen bulunduğunu açıklamasının ardından bugün geri adım attı. Gezegeni bulan Kepler teleskopundan gelen son fotoğraflar uzmanlarda hayalkırıklığı yarattı: “Amaaan Ortadoğu gibi bir yer var orda ya, bırakıyoruz beyler araştırmayı...” Milyarlarca dolar harcayarak yapılan çalışmalarda temel hedefin dünyaya benzer bir gezegen değil, Ortadoğu'su olmayan bir gezegen arayışı olduğunun altını çizen NASA Basın Sözcüsü Isaac Tungsten, bunca emeğin sonunda büyük bir hayalkırıklığı yaşadıklarını gizleyemedi. Kepler 452-B adı verilen gezegende maalesef Ortadoğu 127-C isminde bir bölgenin bulgularına rastladıklarını söyleyen NASA Basın Sözcüsü Isaac Tungsten yaşadıkları üzüntüyü şöyle aktardı: "Ya su var, efendime söyliyim atmosfer var, yeşillik var. Resmen kalktık NASA'nın koridorunda sevinçten oynadık ya. Ama noldu sonra bi fotoğraf geldi, arkadaş birden dedi ki 'Beyler şurda peşmerge gibi bir şey var, IŞİD'li gibi duran figürün ötesinde', baktım hakkaten var. Allah kahretmesin ya. Bütün keyfimiz kaçtı. Ağlayarak istifa eden uzay mühendisi gördü bu gözler, lanet olsun... Onca emek, onca çaba... Buyur çöpe gitti her şey..." " " Son gelen veriler ışığında artık projeye devam edecek motivasyonlarının da kalmadığını sözlerine ekleyen Tungsten, can güvenliklerinin tehlikede olabileceğini de öne sürerek yaşadıkları korkuyu dile getirdi. "Valla uzay araştırmaları yapılırken canlı bombayla patlatılırsak, inanın bunu kimseye izah etmemiz imkansız. Keşke filmlerdeki gibi alien'lı, yaratıklı, garip gurup canlılar bize saldırsaydı da, yine şu manzarayı görmez olsaydık'' diyen Tungsten, durduk yere heyecanlandırdıkları herkesten de özür dilemeyi ihmal etmedi. New York Times muhabirinden gelen "Peki gezegende petrol var mı?" sorusu üzerine ise beklenmedik bir şekilde sinirlenen Tungsten, toplantıya geldiği bisikletinin pompasıyla gazeteciyi kovalamaya başladı. Alienlar ve Diğer Türler Daire Başkanlığı koridorunda muhabiri yakalayan Tungsten, haber yayına hazırlandığı esnada "Var ulan, var eşşoleşşek doymadınız petrole, al mna koyim var" bağırışları eşliğinde gazeteciyi dövmekteydi...