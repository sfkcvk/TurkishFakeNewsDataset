Demirtaş'ın Bağlama Atağına Cumhurbaşkanı Erdoğan'dan Sert Yanıt: ''Kemençemi getirin!'' Genel seçimlere sayılı günler kala HDP Eş Başkanı Selahattin Demirtaş’ın bağlama çalarak yarattığı sempati Cumurbaşkanı Recep Tayyip Erdoğan’ın dikkatinden kaçmadı. Saz çalıp türkü söylediği her programdan sonra oylarını biraz daha artıran Demirtaş’a karşı Cumhurbaşkanı ve kurmayları harekete geçti. Erdoğan’ın memleketine ve mizacına en uygun enstrüman kemençe olarak belirlenirken; Rize’den getirilen mahalli ozan Hemşinli Atom Yusuf da Cumhurbaşkanlığı Başdanışmanı olarak atandı. Diyanete tahsis edilen makam aracından sonra AK Parti ciddi bir seçim yatırımına daha imza attı. Bağlama çalması ile gündemi sürekli meşgul eden Selahattin Demirtaş’a yanıt olarak Kemençe kursuna yazdırılan Cumhurbaşkanı Erdoğan, bugün öğlen saatlerinde de ilk solfej dersini aldı. Cumhurbaşkanlığı Sarayı Müzik Odası’nda yaklaşık 1.5 saat boyunca bire bir özel ders alan Erdoğan, çıkışta gazetecilerin sorularına daha sonra yanıt vereceğini söyleyerek cevapsız bırakırken, çalışma odasına girerken kendi kendine “Görür o, bağlamaymış… Görecek… Haftaya kadar tamam bu iş...” ifadelerini kullandığı gözlendi… Erdoğan’ın hocası ve aynı zamanda Cumhurbaşkanlığı Başdanışmanı Atom Yusuf, verdiği ilk ders sonrası kamuoyunu bilgilendirdi. Başarılı ozan “Sayın Cumhurbaşkanımız Do, re, mi, fa, sol, la seslerinin hepsi eksiksiz çıkarabiliyor. Si ve do'da ufak ufak çatlamalar, aksaklıklar oluyor ama Elhamdülillah Cumhurbaşkanımız onu da birkaç günde düzeltebilecek yetenekte" sözlerini kullanırken, Cumhurbaşkanının hızlı gelişimini de şu sözlerle aktardı: "Allah vergisi bir yeteneği var. Farkında olmadığı bir yeteneği var. Bu kadar geç ortaya çıkmış olması Türkiye açısından da gerçekten çok üzücü. Ama bir halk ozanı olarak şundan çok enimim, kendisi en geç birkaç gün içinde bağlama da başta olmak üzere birçok enstrümanı rahatlıkla çalabilecek düzeye gelecek. Yeteneği o derece muazzam” Haberin alınmasının ardından Twitter'dan Cumhurbaşkanı'na destek mesajları yapdı. Ekonomi Başdanışmanı Yiğit bulut " " sözleriyle Cumhurbaşkanı'na destek olurken, gelen bazı destek mesajları da şu şekilde oldu:  Muhteşem "Beraber yürüdük biz bu yollarda" performansı hepimizin aklında. Böyle bir Cumhurbaşkanımız varken müzisyenler olarak biz bu işten nasıl hala ekmek yiyoruz bi oturup düşünmemiz lazım...  “Diyarbakır'da bağlama çalıp, başka yerde trans dub çalacak insan değil o, Bizim başkanımız… Eğer kemençeyse, bunu gider Taksim Meydanı'nda da çalar.  Paralel yapı beni de zamanında bağlamaya başlatmıştı, zor kurtuldum. Yaşasın Kemençe!  Bağlama’yı siyasete alet etmek ne kadar ayıp. Ama kemençe öyle değil. Kemençe çok doğru tercih…  HDP SAZ