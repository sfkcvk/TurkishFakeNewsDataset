İspanya İstihbarat Teşkilatı, Barcelona'daki Saldırının Ardından Instagram'da ''Daha 2 sene önce oradaydım :('' Yazan Ece Aybaz(22)'ı Sorgulamak Üzere Türkiye'ye Geliyor... İspanya'nın Barcelona kentinde bir minibüsün yayaların arasına dalmasıyla gerçekleşen terör saldırısı tüm dünyada geniş yankı uyandırırken, İspanyol emniyet güçleri de saldırıyla ilgili önemli bulgulara ulaştı. Soruşturmayı yürüten İspanya Ulusal İstihbarat Merkezi(CNI)'ne bağlı bir ekip, kentin en işlek caddelerinden biri olan Las Ramblas'ta meydana gelen saldırının ardından Instagram hesabından Barcelona'da çekilmiş bir resmini "Daha 2 sene önce oradaydım. Cıvıl cıvıl çok güzel bir caddeydi. Teröre lanet olsun :( #barcelona #tbt" notuyla paylaşan Ece Aybaz'ın bilgisine başvurmak üzere yarın İstanbul'a geliyor. Bu akşam Katalonya Bölgesi Emniyet Müdürü ile birlikte bir basın toplantısı düzenleyen CNI Direktörü Marcio Romes Herara, IŞİD tarafından üstlenilen saldırının arkasındaki bağlantıları ortaya çıkarmak için bütün birimlerini seferber ettiklerini aktardı. Bu doğrultuda Barcelona şehri ve eylemin gerçekleştiği bölge ile ilgili saldırı öncesi ve sonrasında girilmiş bütün sosyal medya girdilerini de titizlikle incelediklerini belirten Herara, şöyle devam etti: Basın toplantısı sürerken gelen bir telefonla kısa süreliğine kameraların karşısından ayrılan CNI Direktörü, dönüşte yeni gelen bazı bilgileri de gazetecilerle paylaştı. "Arkadaşlar özür dilerim. Şimdi ofisten aradılar. Bir Türk internet kullanıcısı daha tespit etmişler. O da Facebook hesabından 'Kasım'da burada olmayı planlıyordum :((' yazmış. Bu ilkinden de gizemli. Olay giderek daha entersan bir hal alıyor." diyen Herara, hazır gitmişken bu kullanıcının da sorgusunu gerçekleştireceklerini belirtirken olayın tüm failleriyle en kısa sürede aydınltılacağı konusunda kamuyouna söz verdi.