İsrail'e Diplomatik Misilleme Girişimi Boy Engeline Takıldı Hafta başında İsrail Dışişleri Bakanı'nın Türk Büyükelçisi'ni alçakta oturtarak elde ettiği diplomatik üstünlüğe aynı şekilde cevap vermek isteyen Türkiye'nin girişimi İsrail Büyükelçisi'nin 1.97 metre boyunda çıkması nedeniyle hüsranla sonuçlandı. Dışişleri Bakanlığı'na görüşme için davet edilen İsrail Büyükelçisi Mishael Şalom'un 20 santim daha kısa olan koltuğa oturtulmasına rağmen Bakan'ımızdan 3 santim kadar yukarıda görünmesi engellenemedi.
 
Apar topar kendisi için daha önceden hazırlanan alçaltılmış koltuğa yönlendirilen Büyükelçi Şalom'un hemen karşısındaki koltukta yerini alan Dışişleri Bakan'ımız bir süre göz ucuyla kimin daha yüksekte olduğunu anlamaya çalıştı. Basın mensupları ve danışmanlarından gelen "malesef" manalı kafayı iki yana sallama işareti üzerine ayak uçları üzerinde hafifçe yükselen Bakan Bey, yine de arzu ettiği irtifaya ulaşamayınca salonda derin bir sessizlik hakim oldu.