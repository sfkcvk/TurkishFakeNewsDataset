Vezneciler'deki Bombalı Saldırının Ardından Yine Her Kesimin Birbirini Suçlayacağı 10 Günlük Süreç Başladı... Sabah saatlerinde İstanbul-Vezneciler'de çevik kuvvet aracı geçerken gerçekleşen ve 7'si polis olmak üzere 11 kişinin hayatını kaybettiği bombalı saldırı sonrasında Türkiye'de her kesimin birbirini suçlayacağı 10 günlük süreç başladı. Uzmanlar, karşılıklı suçlamaların 17 Haziran akşamı oynanacak olan Türkiye-Çek Cumhuriyeti maçına kadar devam edeceğini öngörüyor... Saldırının ardından ilk açıklama hükümet cephesinden geldi. Öncelikle ölenlere rahmet, ölenlerin yakınlarına da sabır ve başsağlığı dileyerek açıklamalarına başlayan Hükümet Sözcüsü Numan Kurtulmuş, "Milli birlik ve beraberlik kısımlarını, lanetleme olayını zaten söylememe gerek yok sanıyorum arkadaşlar. En kısa zamanda failler bulunacak falan. Oraları hızlıca geçiyorum. Ayrıca ülke olarak şimdi birlik olma zamanı vesaire… Veee, gelelim önemli bölüme. Bu saldırıda kanla beslenen odakların çıkarları olduğu açık yani di mi? İsim isim vermiyim de ne biliyim HDP olsun, CHP gibi partiler olsun, sonra paralel yapısı var bunun, DHKP-C’si, PYD’si PKK’sı… İşte birkaç terör örgütü daha…" ifadelerine yer vererek, karşılıklı atışma sürecinin ilk fitilini böylece yaktı. İç politika ve strateji uzmanlarıysa, Türkiye'de bugüne dek gerçekleşen diğer patlamalardan elde ettikleri bilgiler ışığında, tüm kesimlerin birbirlerini suçlamaya 17 Haziran'a dek devam edeceklerini açıkladı. Uzmanlara göre, o gün oynanacak ve muhtemelen gruptan çıkan takımı belirleyecek olan Türkiye - Çek Cumhuriyeti maçıyla beraber bu patlama tam olarak unutularak yerini maçla ilgili değerlendirmeler alacak. O tarihe kadar sürecek olan tartışmalardan bugün kamuoyuna yansıyan ilk izlenimlerse şöyle:  Hükümetten gelen açıklamanın ardından en hızlı davranan grup, "Aktroller" olarak da bilinen sosyal medya ekibi oldu. Aldıkları paranın hakkını her kuruşuna kadar verme motivasyonuyla işlerine dört elle sarılan Ak-Troller,  kısa sürede #KürtlerKatledilsin hashtag'ini TT listesine sokmayı başardı. Grubun içinde minik bir hizbin konuyu paralel odaklara, bir başka fraksiyonunsa "İşte Hoca'nın çöken dış politikasının iç politikaya etkileri" sözleriyle Davutoğlu'na bağladıkları görülürken Hakan Fidan'la ilgili belirsizliği sürmesi nedeniyle o konuya pek girilmedi.  Erdoğan'ın kürtaj açıklamlarına saydırmaya kısa bir ara veren kesim için patlamanın sorumluluları belliydi: Hükümet, Kürtler, PKK ve HDP…  Ulusal Kanal önünde toplanan grup, Doğu Perinçek'ten gelen "Her zamanki gibi ya, normal kimi suçluyosak aynen devam arkadaşlar" açıklamasının ardından kendileri dışında herkesi suçlamak üzere evlere dağıldı.  Saldırıyı şiddetle kınayan ekip, bombayı patlatanın bir an önce belirlenmesini talep ederken; hükümeti de aciz kalmakla suçladı. Grup, bir yandan 3 kelimeden birinin Barış olduğu bir bildiri üzerinde çalışırken, Hükümet'ten gelecek olası bir IŞİD açıklaması da heyecanla bekleniyor.    Suçlamaları Paralel yapı, Sinan Oğan ve Meral Akşener üzerine yoğunlaştırmış durumda... Erken seçim kararı veren Mahkeme ve bu kararı onayan Yargıtay dairesi ise plase...  Şimdilik suçlamalar merkeze yöneltilmiş durumda. Birbirlerini suçlama dönemi de seçimden, kazanan-kaybeden belli olduktan hemen sonra başlayacak…  Konuya dair Fetullah Gülen'in açıklamasını bekleyen hareket üyeleri, yine ağdalı bir Türkçe-Arapça'yla gelen bildirimin ardından "Aynıdır heralde ya, Erdoğan'a yüklenelim biz yine" kararı verdi.  Ellerinde sopalarla sokaların köşe başlarında beklemekte olan grup, hiç kimseyi bulamazlarsa birer tur birbirlerini dövme kararı aldı.