AK Parti'den Adalet Yürüyüşü'ne Karşı Hamle:  81 İlde ''Ama Yol Yaptık Mitingleri'' Düzenlenecek... CHP Lideri Kemal Kılıçdaroğlu tarafından Ankara'dan başlatılan ve 25 günün sonunda İstanbul Maltepe'de düzenlenen bir mitingle sona eren Adalet Yürüyüşü'ne karşı hükümet kanadından atılacak adımlar da yavaş yavaş netleşiyor. Mitingin ardından toplanan AK Parti yönetimi, 3 saat süren toplantının ardından 81 ilde eş zamanlı olarak 'Ama Yol Yaptık Mitingleri' düzenleme kararı aldı. Toplantının ardından bir basın toplantısı düzenleyen Adalet Bakanı Bekir Bozdağ, Adalet Yürüyüşü ve sonrasında düzenlenen mitingi dikkatle takip ettiklerini belirterek şunları kaydetti: "Anladığımız kadarıyla bizden hak, hukuk, adalet gibi talepleri oldu. Kendilerine defalarca, bunların şu an elimizde bulunmadığını, o yüzden istesek de temin edemeyeceğimizi anlatmaya çalıştık ancak maalesef başarılı olamadık. Yani var, hiç yok değil ama ancak bize yetecek kadar var. Biz bunu anlatamadık. Yaa olsa zaten ilk söylemenizde veririz, dükkan sizin. Ama yok işte yani, durumlar belli. Bu neyin ısrarı, anlamak zor..." Bakan Bozdağ, muhalefetin bu uzlaşmaz ve çocukca tavrına karşı hükümet olarak nasıl bir tepki vermeleri gerektiğini bilemediklerini de itiraf ederken, "Bir görmezden geldik, bir dalga geçtik, bir tehdit ettik falan derken bizim de kafamız karıştı. Aslında en doğrusu hepten görmezden gelmek, ölü taklidi yapmaktı ama işte o kadar stratejik hareket edebilen bir oluşum değiliz. Yapabilsek onu dış politikada yapardık zaten. Taktik sevmiyoruz biz, yapamıyoruz. Neyse, geçti artık zaten..." ifadelerine yer verdi.  Az evvel sona eren toplantıda da daha ziyade "bundan sonra ne yapılabilir?" sorusuna yanıt aradıklarını belirten Bozdağ, alınan kararları ise şu sözlerle aktardı: "Çeşitli öneriler masaya yatırıldı. 'Biz de Devlet Bahçeli'nin eline  ' yazılı bir pankart verelim, karşı istikametten yürüsün' diyen arkadaşlar oldu. İstanbul'dan Ankara'ya doğru yani. Ama şimdi hem özenti diyecekler, hem de yani Devlet Bahçeli... Tam kaç kişi gelir arkasından biraz muamma. Bizim partiden birini yürütelim desek, Temmuz'da zor olur. Haziran falan gene serin geçti bakmayın siz, Kılıçdaroğlu'na da şimdi bi daha yürü desen yürüyemez bence... Onun dışında 'sembolik olarak bir kaç mahkemeyi bağımsız mı yapsak, onların da gönlü olsun' şeklinde başka bir fikir daha gündeme geldi. Ondan da yüz bulurlarsa daha fazla adalet isterler diye vazgeçtik. Neyse sonuç olarak en iyi bildiğimiz şeyi yapıp miting düzenlemeye karar verdik. 81 ilde aynı anda olacak. Bu işi 'kim daha çok adam toplayacak' yarışına çevirirsek oradan kurtarırız biz..."  Bir soru üzerine, mitinglerin ismi konusunda çeşitli alternatifler üzerinde çalıştıklarını ancak şu an en öne çıkan fikrin ' ' olduğunu söyleyen Bozdağ, "Onun dışında  gibi fikirler de gündemde" derken, bu konunun da diğer ayrıntılarla birlikte önümüzdeki günlerde netleşeceğini ifade etti.