Yabancı Yatırımcıdan Rahatlatan Açıklama: ''Biz zaten paraları çektik. İstediğiniz kadar birbirinizi öldürebilirsiniz, rahat olun...'' Ülkede artan gerilimin yabancı yatırımcıya negatif yansımasından endişelenen Türkiye piyasalarını rahatlatan açıklama bu sabah ABD’li yatırım firması McDavies Trading Co.'dan geldi. Şirket tarafından yapılan açıklamada, Türkiye'deki tüm yatırımların son 1 yıl içinde sonlandırılmış olması nedeniyle ülkede isteyen herkesin herkesi gönül rahatlığıyla öldürebileceği belirtilerek bu konudaki kaygıların yersiz olduğu ifade edildi. ABD’li şirketin ardından dünyanın farklı bölgelerindeki finans kuruluşları da benzer tepkiler verdi. Japon Naruko-Kobei Funds&FX “Bizlik bir şey yok, çekinmeden takılın siz” derken, Alman yatırım devi BrüderInvest GmbH CEO’su, İstanbul’da yapılan 3.havalimanı konusuna da değindi: “Hehe” Gezi Parkı sürecinden itibaren meydana gelen her toplumsal olayda "dış yatırımcı ürker mi? sıcak para kaçar mı?" korkusuyla yaşamaya başlayan Türkiye piyasaları, nihayet bugün rahatladı. Son olarak Berkin Elvan ve Burakcan Karamanoğlu’nun ölümlerinin ardından gözler bir kez daha yabancı yatırım kuruluşlarına çevrilirken, sevindirici haber öncelikle ABD’den geldi. McDavies Trading Co Yönetim Kurulu Başkanı Jonathan McDavies konuya ilişkin düzenlediği basın toplantısına “Geçen Haziran’dan beri Türkiye’den gelen telefonun, mailin haddi hesabı yok arkadaşlar. Dün gece çaldı, baktım +90’lı bi numara. Aha dedim Türkiye’de biri öldü gene. Ne zaman bir olay olsa zırt hemen ‘abi paraları çekiyor musunuz’...  Söyleyelim de siz de biz de rahatlayalım artık. Çektik arkadaşım biz o paraları...” sözleriyle başladı. McDavies, geride kalan 10 yıllık süreçte gelişmiş ülkelerdeki krizler nedeniyle Türkiye, Brezilya ve Güney Afrika gibi seçeneklere yöneldiklerini ancak durumun normalleşmesiyle birlikte yeniden ‘eve döndüklerini’ söylerken, "velhasıl paranın ne gelmesi ne gitmesi çok da sizle alakalı değil, kafanıza göre takılın" ifadelerine yer verdi. Bu konunun nasıl olup da Türkiye tarafından böylesine benimsendiğine şaşırdıklarını kaydeden Yönetim Kurulu Başkanı, sözlerini şöyle noktaladı: “Açıkcası siz birbirinizi öldürseniz de öldürmeseniz de biz gidecektik zaten. Okmeydanı’na tekbir getirerek çıksam Dolar’a bir şey olur mu diye İstanbul'daki konsolosluğumuzu arayan var. Bunu böyle bizlik bir şey gibi düşünmeyin bu noktadan sonra. Artık isteyen istediğini vursun, rahat olun...” McDavies Trading Co.’dan gelen bu ilk açıklamayı, diğer ajansların açıklamaları takip etti. Almanya menşeli BrüderInvest GmbH CEO’su Kohler Gutenhauff, ABD’li firmaya “Valla kaç zamandır biz de bunu söyliycez ama açıkcası kızacaklar diye çekiniyoruz. İyi dediniz onu, ağzınıza sağlık” sözleriyle teşekkür etti. Bugüne dek özellikle kendilerine yönelik olarak “faiz lobisi” nitelemesinin kullanıldığına dikkat çeken Gutenhauff, “Faiz lobisi diyenler oldu, canları sağolsun. Bizim meslekte var böyle şeyler. Yani ciddiye alsak ‘Ulan bizim emanet paramızla ekonomi şöyle büyüdü, böyle duble yol yaptık diye hava atarken iyiydi şimdi mi lobi olduk?’ da deriz ama böyle ufak tefek şeylere alışkınız. Napacan, herkes kendince yolunu bulacak işte” sözleriyle sitemlerini dile getirdi. Gün boyu ajanslara düşen kimi finans kuruluşlarının yaptıkları diğer açıklamalarsa şöyle: “ ”  
Naruko-Kobei Funds&FX, Japonya 
Allister&Allister Global Invest, İngiltere 
Montpellier Commerçant Mondial, Fransa 
Mirabank Suisse, İsviçre