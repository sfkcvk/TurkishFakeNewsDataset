Sevgililer Günü’nde Kız Arkadaşına Sürpriz Olarak St.Valentine’e Mevlüt Okutan Genç, Terk Edildi İstanbul İçerenköy’de aynı mahallede yaşayan Alper Türkmen (28) ve Itır Şenoğlu’nun (25) lise sıralarında başlayan ilişkileri 9. yılında ani bir kararla sona erdi. Artık bu yaza evlenmeleri beklenen çiftin tam da Sevgililer Günü’nde ayrılmalarının yankıları sürüyor.
 
Konu hakkında önce kimseyle konuşmak istemediğini söyleyen Alper Türkmen, eski sevgilisi Itır Şenoğlu’nun bu öğlen saatlerinde Facebook duvarına “Hayatımın yönetmeni benim. Ben yazarım, sen oynarsın güzelim” yazmasının ardından suskunluğunu bozarak mikrofonların karşısına geçti. Türkmen'in açıklamalarından bazı önemli satır başları şöyle:
 
"Bu sene biraz daha mistik olsun, biraz da ruhlarımız yıkansın, hem de bize bu güzel günü bağışlayan o aziz insanı analım diye mevlüt okuttum. Elhamdülillah Müslümanız ama St.Valentine de bir din büyüğü, bir ermiş neticede, bu toprakların insanı sayılır o da. Kötü mü ettim ben şimdi?”