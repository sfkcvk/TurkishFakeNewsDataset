Ekşi Sözlük Yazarlarından Dikkat Çeken Talep: ''Öğretmenler için yazın toplama kampları kurulsun...'' Son zamanarda öğretmenlere yönelik ilginç söylemleriyle öne çıkan ekşi sözlük yazarları, bu seferde öğretmenlerin toplama kamplarına gönderilmesini öneren bir başlığı gün boyu gündemde tutarak dikkat çekti. Sözlük yazarlarından birçoğu bu telebi destekleyip talebe karşı çıkanları, "öğ-troll" diye fişleyerek topluca engelledi.  Özellikle yaz aylarında zirveye ulaşan ekşi sözlük yazarlarındaki öğretmen düşmanlığına, "sivilceli obez" nickli ekşi sözlük yazarı, açtığı, "öğretmenlerin toplama kamplarına gönderilmesi gerekliliği" isimli başlıkla son noktayı koydu. Başlığa girdiği entry'de, "Ekonominin düzelebilmesi için son derece zaruri olan gereklilik... Yılın üç ayını tatil yaparak geçiren, geri kalan aylar da yarım gün çalışan öğretmenlerin aldığı astronomik maaşlar, ekonomimizin sırtındaki en büyük kambur. Bunlar sonuçta tamamen benim vergilerimle ödeniyor. Öğretmenleri toplama kamplarına gönderirsek ülkemiz birkaç ayda Norveç olur. Zaten yaptıkları bir iş de yok. Abc'yi öğrendikten sonra geriye kalan her şey kitaplarda yazıyor. Öğrenmek isteyen oradan öğrenir." diye yazan "sivilceli obez", entry'sinde ayrıca, bugüne kadar öğretmenlerinden hiçbir şey öğrenmediğini ve ekşi sözlük yazarlığı yapmasını mümkün kılacak kadar engin olan birikimini bütünüyle kendi çabalarıyla edindiğini de belirtti.