Havuz Medyası'nda ''En uzağa hangimiz delirecek?'' Mücadelesi Nefesleri Kesiyor...  Referandumun yaklaşmasıyla birlikte 'Evet' cephesinin sahiplendiği 'Bütün dünya bize karşı, o yüzden evet' söylemini desteklemek üzere yaratıcı haberi arayışı sürerken, havuz medyası içindeki rekabet de nefesleri kesiyor. Son olarak Booking.com’un terör örgütleriyle ilişkisini ortaya koyan haberiyle çıtayı oldukça yükseğe çeken Sabah Gazetesi rakip kuruluşlarda paniğe neden olurken, bir çok gazete ve televizyonda "Acil" koduyla toplantılar gerçekleştirildi. "Biz nasıl daha uzağa delirebilriz?" sorusunun masaya yatırıldığı yayın toplantıları haber yayına hazırlandığı devam ederken, şu an için yarışı önde götüren Sabah’taysa yönetim tarafından çalışanlara “Rehavete kapılmak yok. Önemli olan lider olmak değil, lider kalmak." mesajı verildi. 
  
 
  
Ertem Şener, Fatih Tezcan, Abdurrahman Dilipak, Melih Gökçek gibi camianın yaratıcı ve duayen isimlerinin Twitter hesaplarıyla birlikte edebiyat ve sinema dünyasından fantastik eserlerin de mercek altına alındığı toplantılardan şu ana dek sızan kimi haber fikirleriyse şöyle oldu:  
   
 : 23 Nisan'da milli iradeye japon yapıştırıcılı tuzak! Mülki ve idari amirlerin koltuğuna oturacak çocuklar kimlerin maşası? O koltuklardan nasıl bir daha kalkmayacaklar?  Hayır kampanyasındaki iğrenç darbe kumpası! Açan güneşin yaydığı elektromanyetik dalgalar kimi hedef alıyor? Çiçeklerden uçuşan polenler nereyi bombalayacak?   
  
 Whatsapp story'de ümmete çirkin oyun. Kimse kullanmadığı halde neden böyle bir şey çıkardılar? Eski Microsoft mühendisinden şok itiraflar...  
  
  Tur rehberleri kime rehberlik ediyor? FEM dershaneleri rehberlik bölümüyle ne ilgileri var? Turist adı altında ülkeye fitne sokanlar yazı dizisi...  
  
  3.havalimanı inşaatındaki enteresan bıyıklı Alman ajanı kim? Adolf Hitler öldü yalanını bu millete kimler nasıl yedirdi? Şok görüntüler... 
  
 Enerji içecekleriyle kurulan iğrenç kumpas. O kadar enerjiyi ne yapacaklar? Kanatlandırılan bıyıklı adam kimi simgeliyor?  
  
 Kim Kardashian'ın kalçasına gizlenen radar Ermeni diasporasının Türkiye'yi dinleme aygıtlarından mı? Radar galerisi için tıklayınız…  
  
  Game of Thrones 7. sezon tanıtım fragmanındaki Erdoğan nefreti... Bu kadar alçaklığa siz bile inanamayacaksınız! Cem Küçük'le birazdan... 
  
  Instagram Dosyası... Filtre adlarındaki gizli şifre… Türkiye'deki ajanlarına işte böyle talimat veriyorlar… Lo-fi'da öyle bir sır saklı ki...  #tbt ne demek? Dünya neden her perşembe "Türkiye Bölünecek Tir" diye haykırıyor? Karanlık odaklar dilimize de zarar vermek için kelimeleri nasıl yanlış yerden böldüler?