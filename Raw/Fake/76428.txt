Aslantepe'nin Açılışında Başbakanı Protesto Eden Taraftarlar Kamera Kaydı İle Tespit Edilerek, Aynı Şekilde Yuhalanacaklar Galatasaray'ın yeni stadı Türk Telekom Arena'nın açılışında yaşanan protestolar ve Tayyip Erdoğan'ın stadı terk etmesinin ardından Başbakan'ın yaşadığı derin üzüntüyü bir nebze olsun hafifletmek için harekete geçen İçişleri Bakanlığı, stattaki protestocuları cezalandırmak için seferber olmuş durumda. Konuyla ilgili olarak bakanlıktan yapılan açıklamada, olaya karışmış olduğu düşünülen yaklaşık 27 bin kişinin kimliklerinin tespit edilmeye çalışıldığı belirtilerek "Söz konusu şahısları Türk Telekom Arena Stadyumunun ortasında topladıktan sonra kabine üyelerinden, Galatasaray kulübü yönetiminden, basından ve duyarlı vatandaşlarımızdan oluşan geniş bir kalabalığı da tribünlere yerleştirerek aynı şekilde biz de onları yuhalayacağız. Belki böylece nasıl büyük bir terbiyesizlik yaptıklarını anlarlar..." ifadelerine yer verildi.