Öğrencileriyle Adeta Arkadaş Gibi Olan Öğretim Görevlisinin Muhabbeti Gerçekten Hiç Çekilir Gibi Değil... Öğrencileriyle adeta arkadaş gibi olan ve "en ufak bir sıkıntınızda hiç çekinmeden gelip dertleşebilirsiniz" sözünü ağzından düşürmeyen Yozgat Yörüklü Teknik Üniversitesi Eğitim Fakültesi Öğretim üyesi Yrd. Doç. Dr. Sedat Doyan, pek de öyle muhabbet edilecek gibi bir insan olmadığının henüz farkında değil. Sedat Hoca’yı sene başından beri aralarına alan ve ilk anda onun da arkadaş gibi muhabbetlerine ve düzenledikleri etkinliklere katılmasından hoşlanan fizik öğretmenliği bölümü öğrencileri nasıl böyle bir noktaya geldiklerine kendilerinin de şaşırdıklarını ama Sedat Hoca’nın da muhabbetinin bir noktadan sonra hiç çekilmez olduğunu, olur olmadık saatlerde haber bile vermeden evlerine geldiğini ve çoraplarını hep ortalığa bıraktığını belirttiler.

 
Sedat Hoca'nın ciddi konularda öğrencilere hayatla ilgili tavsiyelerde bulunmaya çalıştığını da söyleyen Güçlü "Bi kere bi kız mevzu için bunun kapısına gitme gafletinde bulundum. Beni dinledi dinledi sonra 'bak aslanım, seversen skilirsn, skersen sevilirsin. Bu işler böyle...' dedi. 'Ulan ben onu duymak istesem mahalle berberiyle dertleşirim, sana niye geleyim?' diyemediğim için teşekkür ederek odasından çıktım. Zaten son oldu o da" derken son 1.5 yıldır hocasıyla ilişkisini meraba-meraba seviyesine indirmeyi başardığını gururla ifade etti. 
 
“Bunun otlakçılığına ne bira dayanıyor ne sigara. Resmen ortalığı kuruttu. Bir de hep bir bunalımlar, bir şeyler… Paso bizden geçiniyor. Bizim paraya ihtiyacımız olsa bunda tık yok. Bir kız meselemiz olsa dalga geçer ama kendi, maddi manevi her sıkıntısında yanımızda biter. Şimdi de Ebru hoca’ya mı ne aşık olmuş. Hiç susmadan sürekli konuşuyor arkadaş! Ebru da Ebru… Sabahtan akşama bunun derdini dinliyoruz. İçip içip dağıtıyor, sonra gene biz topluyoruz. Ben böyle birşey görmedim. Olmaz olsun bunun arkadaşlığı!”
 
“Yani biz bunun arkadaşlığını falan istemiyoruz artık. Dersten sonra, derdini unutsun, biraz kafası dağılsın diye bunu cafe cafe, bar bar gezdirip dolaştırmaktan, hesap ödemekten iliğimiz kurudu, cepte beş kuruş para kalmadı. Çenesi de 2 dakka durmuyor... Mıy mıy mıy, şöyle seviyorum, böyle seviyorum, ben ne yapacağım, ne yapayım açılayım mı diye konuşuyor da konuşuyor. Afedersin ama eşşek kadar adamsın yani biz mi söyleyelim artık bazı şeyleri. Aman etmesin bizimle arkadaşlık. Dersine girsin, çıksın başka bir şey istemiyoruz.”
 
	Ortalama bir asalak arkadaşın neredeyse bütün özelliklerini taşıdığı iddia edilen Öğretim üyesi Yrd. Doç. Dr. Sedat Doyan ise öğrencileriyle kurduğu bu dostluk bağından son derece memnun. Hakkındaki iddialarla ilgili olarak yaptığı açıklamada, gerçek arkadaşlığın böyle bir şey olduğunu vurgulayan Doyan, “Sen beni eleştireceksin ben seni eleştireceğim, gerekirse küfür edicez kavga edicez ama dara düştüğümüzde kapısını çalabileceğimizi, asla kazık yemeyeceğimizi de bilicez. Ben bunu öğretmeye çalışıyorum" diyerek yüzsüzlüğünü sergilemeye devam etti. Sözlerine, “Ha, bir de şey soracaktım size ya, sigaranız ya da bozuk paranız var mı? Ben cüzdanımı evde unutmuşum da” diye devam etmeye çalışan deneyimli öğretim üyesi, yaş ortalaması 30 küsür olan basın mensuplarından beklediği ilgiyi göremeyerek toplantıya son verdi.