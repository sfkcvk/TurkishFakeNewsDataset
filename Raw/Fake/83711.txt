Facebook'ta 1000. Arkadaşını Eklemenin Mutluluğunu Dostlarıyla Paylaşmak İsteyen Gencin Düzenlediği Partiye 8 Kişi Katıldı Geçtiğimiz günlerde Facebook'ta 1000. arkadaşını ekleyerek "dalya" diyen Gülben Şanlı (20) isimli genç kızın, bu mutluluğunu bir partiyle kutlama girişimi hüsranla sonuçlandı. Facebook üzerinden arkadaşlarına yolladığı etkinlik davetine "evet" diyen yaklaşık 600 kişiden sadece 8 tanesinin partiye katılması nedeniyle büyük bir hayal kırklığı yaşayan Şanlı, "Gerçekten çok üzücü bir tablo ama her işte bir hayır vardır derler ya, en azından bu sayede gerçek dostlarımı tanımış oldum ben de. Tanımış oldum derken cidden söylüyorum, bu 8 arkadaşı hayatımda ilk defa bu akşam gördüm ben. Onlarla tanışmak için güzel bir fırsat oldu..." yorumunu yaptı.