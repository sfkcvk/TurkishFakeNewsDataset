Dışişleri Bakanlığı: "Vizeleri Kaldırdığımız Ülkelere Gitmiyoruz, Ayıp Oluyor" Türkiye’ye karşı vize uygulamasına son veren Suriye, Lübnan, Katar gibi ülkelerin aldıkları bu karardan sonra büyük hayal kırıklığı yaşadıkları ortaya çıktı. Konuyla ilgili olarak Dışişleri Bakanlığı'ndan yapılan açıklamada, vizesiz dönemde Türkiye’den gelen ziyaretçi sayısında en ufak bir artış göremeyen söz konusu ülkelerin, kararlarını tekrar gözden geçirmeyi düşündükleri belirtilerek, vatandaşlardan bu konuda daha duyarlı olmaları istendi. 
 
En son geçtiğimiz hafta gerçekleştirilen Sudan ziyareti sırasında konunun gündeme geldiğini hatırlatan Özbükey, “Sudanlı meslektaşımız ‘Bizim bir kusurumuz mu var? Neden sizin vatandaşlarınız bizim ülkemize hiç gelmiyorlar? Biz vize yüzünden gelmiyorlar zannediyorduk, meğerse hiç alakası yokmuş. Yazık.” şeklinde serzenişte bulundu. İnanın bunun üzerine diyecek bir kelime bulamadım. ‘Valla durumları yok şu anda, tam ay sonu biliyor musun. Bir de bu son zamlar vatandaşın iyice belini büktü. Ama bir düzlüğe çıkalım, sözüm olsun, ilk sizin ülkenize geleceğiz' diyerek durumu toparlamaya çalıştıysam da adam yemedi tabi.” açıklamasıyla iki ülke arasında diplomatik krizin eşiğinden dönüldüğünü belirtti.