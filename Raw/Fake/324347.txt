Her Yıl Sadece Onur Yürüyüşü Öncesi Gündeme Gelen Alperen Ocakları’ndan LGBT Örgütlerine Çağrı: ‘'Gelin şunu senede 2'ye çıkaralım…’' Her yıl LGBT Onur Yürüyüşü öncesinde yaptıkları çağrılarla ve geneleksel 'yürütmeyiz' açıklamalarıyla gündeme gelen Alperen Ocakları, yürüyüş sayısının en azından senede 2'ye çıkarılması için LGBT örgütlerine çağrıda bulundu... Alperen Ocakları Genel Merkezi’nde bugün düzenlenen basın toplantısında gündem bir kez daha LGBT Onur Yürüyüşü’ydü. Ocak Başkanı Alphan Yusuf Buğluban, aynı zamanda ilk ‘Yürütmeyeceğiz’ açıklamasının 14. yıldönümünü kutladıkları bugünde buruk sevinç yaşadıklarını belirtirerek konuşmasına başladı. Buğluban açıklamalarını şöyle sürdürdü: “Biz seneler önce bu işe girişirken açıkçası olayın buralara varacağını tam kestirememiştik. Birden bir medya ilgisi oldu. Vay yürürüdün, yürümezdin derken gözler bizim üzerimize çevrildi. Ertesi sene bir daha, sonra bir daha derken o ilgi ne yalan söyleyelim hoşumuza gitmeye başladı. Samimiyetle ifade etmem gerekirse, Alperen Ocakları olarak bir süredir bütün sene en heyecanla beklediğimiz olay bu bizim. Koyu renk takım elbiselerimizi, yakası açık beyaz gömleklerimizi, beyaz çoraplarımızı giyip bayramı bekler gibi gazetecileri bekliyoruz resmen. Çok afedersiniz bir lezbiyen, bir gay böyle özlemle beklemiyordur bu günü...” Gelinen noktada Alperen Ocakları olarak yürüyüşü engelleyemeseler bile kamuoyunda gündeme gelerek durumu kendileri için bir avantaja çevirmeyi başardıklarına dikkat çeken Buğluban'ın LGBT örgütlerine de bir çağrısı vardı:  “Görüyorsunuz işte, senede 1 kez yürümenin size de çok bir faydası yok. Yıllardır ne uzalıyor ne kısalıyor durumunuz. Gelin biz bunu 2 yapalım. Sırf Haziran’la olmaz bu işler. Bir tane de kış dönemine bir etkinlik koyun. Sesli düşünüyorum şu an, Şubat’ta bir kartopu savaşı düzenleyin mesela. Öyle savaşlı falan olursa katılım noktasında da biz daha etkin hale geliriz hem. Olur derseniz arayın, ayrıntıları beraber netleştirelim. Cebim olacaktı sizin bi kaç arkadaşda...”