İçişleri Bakanlığı'ndan G20 Zirvesi Öncesi Uyarı: ''Misafirler gidene kadar demokratik bir ülkeymiş gibi yapıcaz, kimse şımarmasın...'' 15-16 Kasım tarihlerinde Antalya'da düzenlenecek olan G20 zirvesi öncesi kritik uyarı İçişleri Bakanlığı'ndan geldi. Zirvede, çoğunluğu batılı ülkelerden olmak üzere 20  lideri ağırlayacağımızı hatırlatan Bakanlık, "Misafirlere ayıp olmaması açısından bu süreçte medya operasyonları, gazeteci dövdürme ve protestocu ezme gibi uygulamalara geçici bir süre ara verilebilir. Ancak bu durumu suistimal etmek isteyenlere bu işin bir de sonrası olduğunu hatırlatırız. Misafirler gidince görüşürüz..." sözleriyle kimsenin şımarmaması gerektiğine dikkat çekti. Konuyla ilgili olarak Bakanlığın resmi internet sitesinden yapılan açıklamada, G20 zirvesinin önemine dikkat çekilirken, Türkiye'nin ekonomik ve siyasi anlamda zor zamanlardan geçtiği bir dönemde bir de misafirlere karşı verilecek yanlış bir mesaja tahammül olmadığına vurgu yapıldı. "Maalesef ekonomik olarak özellikle halen bunlardan gelecek sıcak paraya mahkum olmak gibi bir durumumuz var. Petrolümüz doğalgazımız falan olsa Rusya misali alayına gider yapardık ama yok işte. O yüzden en azından dışarıya karşı asgari bir seviyede demokrasiymiş gibi yapmamız gerekiyor. Şimdi bunların hepsi birden zirve için ülkemize doluşacağından gözler daha da üstümüzde olacak. Yarından başlayarak 1 hafta süresince herhangi bir basın kuruluşu resmi ya da gayrı resmi olarak basılmayacak. Öğrenci vs eylemerine de emniyet güçlerimizi zaptedebildiğimiz kadarıyla müsade edilecek. Kafanıza göre takılın ama şunu da aklınızdan çıkarmayın: Bu işin bir de sonrası var. Onlar gider, gene bizim elimize kalırsınız..." Bakanlığın açıklamasında ayrıca özellikle Antalya'da yaşayan vatandaşlara da seslenilerek, zirve ve öncesi süreçte soran olursa Türkiye'nin bir demokrasi ülkesi olduğunun söylenmesi rica edildi. "Yolda sizi çevirip sorarlarsa 'daha geçen hafta seçim bile yaptık, daha ne olsun?' dersiniz" denilen açıklamanın son bölümünde ise zirve süresince izin verilecek aktivitlere yer verildi: