Reklamında Cinsiyetçi Dil Kullandığı İçin Eleştirilerin Hedefi Olan Markadan Sert Açıklama: ‘‘Karı gibi arkamızdan konuşan kimi çevreler...’’ Geçtiğimiz günlerde yayına giren hijyenik ped reklamı nedeniyle bir anda eleştiri yağmuruna tutulan Özbuldan Kozmetik A.Ş. yapılan yorumlara sert cevap verdi. Firmadan yapılan açıklamada “Karı gibi arkamızdan konuşan kimi çevrelerin esas maksatlarının farkındayız. Gelip adam gibi yüzümüze söylemek yerine seçtikleri yol da bunu açıkca gösteriyor. Ayrıca mis gibi reklam, cinsiyetçilik ne alaka mk?’’ denildi. Çok tartışılan ve cinsiyetçi söylemleri nedeniyle eleştirilen hijyenik ped reklamının ardından ürün sahibi firmadan ilk açıklama geldi. Bugün bir basın toplantısı düzenleyen Özbuldan Kozmetik A.Ş. CEO’su Hikmet Özbuldan, kendilerine yönelik tepkilerin tamamen kötü niyetli olduğunu belirtti. Özbuldan, sosyal medyadaki eleştirilerin ardından derhal kendi aralarında bir kriz toplantısı yaparak durumu değerlendirdiklerini belirtirken “Pazarlama direktörümüz Asım Bey'e sordum ‘Cinsiyetçi mi bu?’ diye ‘Yok ya ne alakası var, adam gibi reklam yaptık biz müdürüm’ dedi. Ben yine de ikna olmadım reklam ajansımızla toplantı istedim. Ajans sahibi Kaan Bey, Kreatif Direktör Cenk Bey ve Metin Yazarı Sinan arkadaşımızla bir araya gelip bayan pedi reklamımızı enine boyuna masaya yatırdık. Yani ben kibarlıktan şurada bile hala bayan diyorum, karı pedi mi diyim? Bunu mu istiyorsunuz?” sözleriyle aktardı. Tam da 8 Mart gibi bayanlar için önemli bir günde başlatılan linç kampanyasının açıkça bir yıpratma politikası olduğunu da ekleyen kızgın CEO, konuşmasına şöyle devam etti: “Neymiş efendim bizim reklam ataerkilmiş. Bilmeden konuşuyorlar. Cahil bunlar ya. Ata Demirer’le Mehmet Ali Erkil’i karıştırıyorlar daha. Ki reklamımızda ikisi de yok, insaf. Sonra bir de ped reklamında Japon bayrağı kullanmamıza takmışlar. Biraz medeni olun, medeni. Aşın bunları artık. Bir tane Japon çıkıp şikayet etmedi şu durumdan. Kaldı ki adamın bayrağı yani. Ben esas onların tepkisinden çekiniyodum. Japon’a gelene kadar daha bizim kendi vatandaşlarımızın ağzı durmadı ki. Karı gibi vır vır vır konuşuyorlar. Al daha iyi biliyosan sen yap mk ya!” Açıklamasının devamında Twitter’dan bir örnek veren Özbuldan “Bak bak demiş ki ‘Bu reklam cinsiyet eşitsizliğinin yeniden üretimine katkıda bulunuyor. Arkadaşlar, bizim pedler tek kullanımlık. Yeniden üretim falan yok öyle bir şey. Yalan” diyerek kafalardaki soru işaretlerini giderdi. Son olarak “Ben biliyorum ama bunlar neden oldu. Özbuldan Kozmetik, ped sektörüne ta.aklı bir giriş yapınca karı gibi ağlamaya başladılar işte. Ama yılmayacağız. Siz durun daha esas Anneler Günü’nde öyle bir kampanyamız var ki analarını ağlatıcaz bunların” diyen Özbuldan, tüm kadınların çiçek annelerinse kutsal birer çiçek olduğunu da sözlerine ekledi..