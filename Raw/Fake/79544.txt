Suriyeli Muhalif Lider, Türk Dizileri Yüzünden Bir Türlü Halk Ayaklanması Başlatamamaktan Şikayetçi Ortadoğu'da hızla yayılan isyan ateşi arap ülkelerini yeni bir dönemece doğru sürüklerken, Suriye'de ayaklanma başlatmak isteyen devrimci halk örgütleri ise Suriyelilerin Türk dizisi alışkanlıklarını kıramadıkları için henüz harekete geçemediler. Bir haftadır halk sokaklara ha döküldü, ha dökülecek diye beklediklerini belirten Suriye Demokratik Kurtuluş Cephesi Lideri Ömer Ebu Sayyid, "Bir türlü herkese uyan bir zaman dilimi bulamadık. Her gün başka bir dizi yüzünden gösterileri ertelemek zorunda kalıyoruz" diyerek, gösterimdeki dizilerden birinin yayından kaldırılması halinde özlenen halk devriminin çok da uzakta olmadığını iddia etti.