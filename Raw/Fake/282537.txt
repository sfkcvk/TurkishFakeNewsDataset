Birleşmiş Milletler, O İddiaları Doğruladı: ''Evet, kimin terörist olduğuna Twitter'daki hashtag'lere bakarak karar veriyoruz...'' Kobani'ye saldıran IŞİD militanlarının Türkiye üzerinden bölgeye geçtiği iddiaları üzerine başlayan tartışmalar tüm şiddeti ile sürerken, Birleşmiş Milletler ise Twitter'daki "#TerroristTurkey" ve "TeröristPKK YPG" hashtag'leri ihbar kabul ettiğini ve yapılacak sayımın ardından hangi hashtag'de daha fazla tweet varsa ona göre BM Terör Listesi'ni yenileyebileceğini duyurdu. Akşam saatlerinde kamuoyuna bir açıklama yapan Birleşmiş Milletler Genel Sekreteri Ban Ki-moon, şu an için BM güçlerinin bölgede araştırma yapamadığını ve kimin terörizme destek verdiğini tespit etmek adına Twitter'dan faydalanmak zorunda olduklarını kaydetti. ''Valla 180 milletten insan burada oturmuş dev ekrandan Twitter'ı refreshleyip duruyoruz. Hangi hashtag daha uzun süre TT listesinde kalırsa ona göre biz de kimin teröre destek verdiği konusunda bir karara varıcaz'' diyerek BM'nin bölgeye olan hassasiyetini gözler önüne seren Ban Ki-moon, şöyle devam etti: ''Twitter'daki ilk sonuçlara göre #TerroristTurkey açık ara önde gidiyordu ama tag'e yazanların yarsından fazlasının tag'e küfür etmek için yazdıklarını farkedince tekrar bi değerlendirme yapmak durumunda kaldık. Bu arada bir arkadaşımız da her iki tag altındaki ölü bebek resimlerini sayıyor. Kimin ölü bebeği daha fazlaysa o terörist olabilir. Biliyorum, gerizekalıca gibi geliyor kulağa ama Twitter dünyası böyle işte. Askerlik gibi düşün, mantığı Twitter'ın login ekranında bırakıp öyle giricen...'' Daha sonra gazetecileri Birleşmiş Milletler Genel Merkezi'ndeki toplantı salonuna götüren ve buradaki dev ekrandan Twitter'ı an be an takip eden Ban Ki-moon, Türkiye Twitter'ının kendileri için büyük bir eğlence kaynağı olduğunu da itiraf etti. Zaman zaman çok komik şeylere rastladıklarını ifade ederken gülmemek için kendini zor tutan deneyimli genel sekreter, ''Arkadaşlar, şu sabahki şeyin capsini versenize ya'' derken, dev ekranda şu tweet'leri görüntülendi:  #TerroristTurkey diye hashtag açan şerefsizler yediği kaba pisleyene hoşt denir!  Merve #TerroristTurkey hahtag'ini kullnarak sen de onlara destek oluyorsun. #terroristTurkey tag'ini kullanmadan yaz  E sen de #TerroristTurkey yazdın az önce?  ben seni uyarmak için #TerroristTurkey yazdım yoksa yazmam. DM atıcam takip etsene beni... Ban Ki-moon, bir soru üzerine daha evvel de buna benzer ikircikli durumlarda hashtag kullanımına göre kararlar aldıklarını ve yöntemin şu ana dek çoğunlukla sağlıklı sonuçlar verdiğini de sözlerine ekledi. Haber yayına hazırlandığı sırada iki hashtag arasındaki kıyasıya rekabet sürerken, Birleşmiş Milletler'de bir sonraki oturumun konusu ise "Bunlara Twitter'ı komple kapatsak mı acaba ya?" olarak belirlendi.