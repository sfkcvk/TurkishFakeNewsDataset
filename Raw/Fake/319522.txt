Kültür Bakanlığı, Cumhurbaşkanı Erdoğan’ı Anlatan Filmler İçin ‘Çek-İzlet-Devret’ Modelini Hayata Geçirmeye Hazırlanıyor 5 milyon dolar bütçeyle çekilip açılış haftasında 315 kopyayla sadece 65 bin kişinin izlediği Cumhurbaşkanı Erdoğan’ın çocukluğundan Belediye Başkanlığı dönemine uzanan süreci anlatan ‘REİS’ filminin gişede hüsrana uğraması Kültür Bakanlığını harekete geçirdi. Bakanlığın hazırladığı yeni genelgeye göre Cumhurbaşkanı Erdoğan ile ilgili çekilecek filmlere bundan böyle ‘Çek-İzlet-Devret’ modeli uygulanacak. Konuyla ilgili açıklama yapan Kültür Bakanlığı Sinema Genel Müdürü Şükrü Topraklı, onca imkâna rağmen Reis filminin gişede resmen hüsrana uğramasının kabul edilemez olduğunu ve derhal önlem alınması gerektiğini vurguladı. Topraklı, Bakanlıkça hazırlanan düzenlemenin ayrıntılarını ise şöyle anlattı: "Değerli basın mensupları, malumunuz olduğu üzere Sayın Cumhurbaşkanımızın hayat hikâyesinden bir bölümünü anlatan Reis filmi vizyona girdi. Ancak beklenen ilgiyi maalesef göremedi. Girdiği tüm seçimleri kazanmış, yüzde 52 ile Cumhurbaşkanı seçilmiş, partisi 23 milyon oy almış bir liderin filminin ilk haftasında sadece 65 bin kişi tarafından izlenmiş olması kabul edebileceğimiz bir durum değildir. Arkadaşlar, Cumhurbaşkanımızın Tokatlılar Gecesi’nde yaptığı konuşma Periscope’ta 200 bin kişi tarafından izlendi. Biz ise burada 5 milyon dolar bütçeli bir filmin 65 bin kişi tarafından izlenmesini tartışıyoruz. Bu sayının dörtte birini de zaten Yiğit Bulut gibi filmi beş-altı kez izleyenler oluşturuyordur. Durum daha da kötü anlayacağınız..."  Bundan böyle Cumhurbaşkanı Erdoğan'la ilgili filmlerin, ‘Çek-İzlet-devret’ modeline göre çekileceğini belirten Topraklı, düzenlemenin ayrıntılarını da kamuoyuyla paylaştı: