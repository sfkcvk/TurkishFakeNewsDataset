Cuma Öğleden Sonra 14.30 İtibariyle Bir Ofiste Daha Tüm İşler Önümüzdeki Haftaya Devretti Yoğun bir çalışma haftasını daha geride bırakan Sertül Holding A.Ş. çalışanları, her Cuma olduğu gibi bu Cuma öğleden sonrayı da hiçbir iş yapmadan geçirmek için olağanüstü bir çaba sarf ediyorlar. Saat 14.30 itibariyle işlerin gelecek haftaya devrettiği merkez binadaki yaklaşık 120 personelinin çalışmak dışında her şeyi yaptığı şirkette; sık verilen sigara molaları, yoğun Facebook kullanımı, bina içindeki amaçsız turlar ve tuvaletlerdeki yüksek doluluk oranları güne damgasını vururken, yarım saat kestirmek için arayışlarını sürdüren çalışanlar boş toplantı odalarında izdihama sebep oldu. 13.30’da biten öğle yemeği arasından sonra 13.55 sularında yeniden ofiste buluşan çalışanlar; Personel Müdürü Emekli Albay İrfan Durgel'in tüm ikazlarına rağmen bir türlü işlerine konsantre olmayı başaramadı. Disiplinden taviz vermeyen yapısı ile tanınan Durgel'in de 14.15 sularında "Mynet okey" sayfasına teslim olması üzerine, şirket içi verim %8'lere kadar gerileyerek haftanın en düşük seviyesini gördü. Şirket CEO'su Seyhan Arık'ın "Kara Cuma" olarak nitelendirdiği gün içindeki gelişmelerin dakika dakika yansıması ise şu şekilde oldu:  Şirketin Genel Müdürü Naim Tortuk, toplantısı olduğu bahanesi ile ofisi terk etti. : Naim Bey'in hemen ardından aniden rahatsızlandığını belirten yönetici asistanı Sevim Kutlualp, makyajını tazeleyerek hızla ofisten uzaklaştı...  Satın almacı Erhan Aytekin, akşam bir şeyler yapacak birini bulma ümidiyle telefon rehberini incelemeye başladı...  Mehmet Üyemen'in okuldan çıkarak, iş yerine gelen oğlu Efe, hala iş yapmaya çalışan bir iki personelin de bilgisayar başından kalkmasına neden oldu. Ofis içinde türlü şirinliklere maruz kalan minik Efe, bir süre çalışanların birbirine yabancılaşmasına sebebiyet verdi.  Ofisin en genç çalışanı Ozan Uyar, yaklaşık yarım saat süren "LPG'li araçlar: Dünü, bugünü, km'de kaç lira yaktığı ve hangi yakıtın daha hesaplı olduğu" başlıklı konuşmasıyla, tüm arkadaşlarını bilgilendirdi.  Gökhan İlkay, 14.00 sularında, “öğlen yediği tavuğun midesini bozduğu” gerekçesi ile gittiği tuvalette nihayet Angry Birds'de takıldığı bölümü geçebildi.  Yetiştirilmesi gereken birtakım işlerin artık pazartesiye kaldığı konusunda hemfikir olundu. Bunun üzerine iyice rahatlayan IT’ciler, kalan mesailerinde haftasonu oynanacak en ideal İddaa kuponunu yetiştirme telaşına girdi.  Sertül Holding A.Ş'de tatlı siparişi telaşı...  İddaa'nın aslında pek kazandırmadığı, asıl paranın internet bahis sitelerinden kazanıldığı ilkesi kesinlik kazandı. Konunun önce Fatih Terim'e sonra da Bitcoin'e gelmesi kaçınılmaz oldu...  Halim Yalazlı, henüz 6 aylık olan kızının dün gece ne türlü şirinlikler yaptığını anlatmak isterken arkadaşları tarafından son anda susturuldu.  15.15 gibi sigara molası vermek üzere dışarı çıkan ekip, ofisteki goygoya dahil oldu.  Bir grup çalışan, masalarının çok dağınık olduğunu fark ederek hep birlikte masa temizliğine girişti.  Bozulan fotokopi makinesi toplam 45 kişinin müdahalesi ile nihayet tamir edildi.  Ofiste “Artık bu saatten sonra çalışılmaz” görüşü oy birliği ile kabul edildi.  Bu haftaki işlerin de bitmesi üzerine mesai saati bitimi olan 17.00 beklenmeye başlandı...  Personel Müdürü İrfan Bey’in çift okey sevinci...  Satın almacı Erhan Bey, 7. ''Naber? Akşam bi şeyler içelim mi?'' teklifinden de olumlu dönüş alamayarak erkek adaylara yöneldi.  Çalışanlar, eve dönüş için çantalarını toplayıp monitöre bakmaya başladılar.  İrfan bey okey attı...