Lost'un Bitmesi İle Boşluğa Düşen 6 Yıllık Evli Çift, Son Çare Olarak Tekrar Düzenli Seks Yapmaya Hazırlanıyor Lost'un final bölümünü yayınlamasınının ardından birlikte paylaştıkları tek heyecan verici aktiviteyi de kaybeden 6 yıllık evli Tümeylem çifti, eğer bu boşluğu dolduracak başka bir dizi bulamazlarsa tekrar düzenli seks yapma ihtimalini ciddi olarak masaya yatırabileceklerini açıkladılar. 
 
İstanbul Ataşehir'de bulunan evlerinde konuyla ilgili olarak basına açıklamalarda bulunan Orhan (32) - Ebru (31) Tümeylem çifti, Lost izlemenin son 3 yıldır paylaştıkları tek heyecan verici aktivite olduğunu belirterek, dizinin sona ermesiyle birlikte evliliklerinin de ciddi bir çıkmaza girdiğini ifade ettiler.