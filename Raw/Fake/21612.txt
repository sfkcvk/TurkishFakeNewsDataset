Ülkemizde İlk Kez Konser Veren Genç Şarkıcı, İstanbul'dan ve Seyirciden O Kadar da Fazla Etkilenmedi Geçtiğimiz günlerde konser vermek üzere ülkemize gelen ve 3 Haziran gecesinde Kuruçeşme Arena'daki performansı ile izleyenleri kendisine hayran bırakan Rihanna, dün akşam ülkesine geri döndü. Uçağa binmeden önce, havalimanında basın mensuplarının sorularını yanıtlayan ünlü şarkıcı, İstanbul ve Türk seyircisi hakkında çarpıcı açıklamalarda bulunurken, "O kadar parayı yine verin yine geleyim" sözleriyle de en kısa zamanda ülkemizi tekrar ziyaret etmekten mutluluk duyacağını ifade etti. 
  
En az şimdi aldığı kadar para verilmesi halinde güzel ülkemizi ziyaret etmekten her zaman mutluluk duyacağının altını çizen sempatik şarkıcı, "Peki Türk erkeklerini nasıl buldunuz?" şeklindeki bir soruyu da "Lütfen saçmalamayalım. Terbiyesizliğin lüzumu yok." şeklinde yanıtladıktan sonra uçağına yetişmesi gerektiğini belirterek toplantıya son verdi.