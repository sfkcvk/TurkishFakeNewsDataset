İki Aydır Eti Form'la Beslenen Zeynep Divinli (27), Kendi Dışkısından Ürettiği Modüler Mobilyalarla Sektöre Merhaba Dedi Kadınların ekonomiye kazandırılması konusunda atılan adımlar meyvelerini vermeye devam ediyor. Çalıştığı firmada diyet amacıyla 2 aydır öğlenleri sadece Eti Form ve çok açık çayla beslenen Zeynep Divinli de bu başarı öykülerinden sadece biri. Divinli kendi dışkısından ürettiği ilk modüler mobilyalarla artık başarılı bir iş kadını... Mobilyaları başta sadece kendisi ve yakın çevresi için ürettiğini söyleyen Divinli, "Arkadaşlarım evimde görüp çok beğeniyorlardı. Sipariş üzerine onlar için de bir şeyler üretmeye başladım. Bir süre sonra talebe yetişemez olunca yanıma yine ofiste diyet yapan iki arkadaşımı da alarak üretimi hızlandırdım..." sözleriyle fikrin ortaya çıkış öyküsünü anlattı. Şu an 7 kişilik bir ekiple günde 1 otuma odası takımı çıkaracak kapasitede üretim yapabildiklerini de aktaran başarılı girişimci, geliştirdiği iş modelini ise şöyle anlattı:  "Sipariş geldiğinde iş bölümü yapıyoruz. Herkes kendi payına düşen mobilyayı kendi evinde üretiyor. Neticede biraz insanın rahat olması gereken bir iş bu, her yerde yapılmıyor. Tek gereken sermaye yeterince Eti Form olduğu için sermaye konusunda bir sıkıntı yaşamıyoruz. Üretilecek ürüne göre ben günlük istihakı sabah saatlerinde arkadaşlarıma gönderiyorum. Onlar da çıkan ürünleri akşama doğru tuttuğumuz depoya yolluyorlar. Üretilen parçaları da orada birleştirip müşteriye kargoluyoruz..." Divinli, ürünlerle ilgili şu ana dek çok iyi geri dönüşler aldıklarını belirtirken hem kaliteyi bozmamak hem de sindirim sistemine fazla yüklenmemek adına şu an için üretimi daha fazla hızlandırmayı düşünmediklerini de sözlerine ekledi.