Yunanistan Çalışma Bakanlığı'ndan Beklenen Açıklama: "Aslında bizim pek çalışmaya niyetimiz yok..." İçinde bulunduğu ekonomik kriz nedeniyle dünya gündemine sürekli olarak ayaklanmalar ve grevlerle gelen Yunanistan'da, Çalışma Bakanı Andreas Nikola merak edilen soruları yanıtladı. Nikola, düzenlediği basın toplantısıyla ülke çapındaki genel grevi değerlendirirken, "Zaten galiba hepiniz farkına varmışsınızdır, bizim aslında pek çalışasımız yok. Fırsat bulsam şu bakanlığı da kapatır giderim" diyerek uluslararası kamuoyuna oldukça ilginç mesajlar verdi.
 
IMF ve AB tarafından uygulamaya geçirilmesi istenen kemer sıkma politikaları yüzünden başlayan gösteriler ve ardından gelen genel grev ile Yunanistan'da hayat durma noktasına geldi. Kamu ve özel sektörde bir çok hizmetin grevler dolayısıyla verilemediği komşu ülkede, son olarak grev dalgasının "dünya yıkılsa bir şey olmaz" denilen eğlence sektörüne de sıçramasıyla halkın endişesi bir kat daha arttı. 
 
"Bu grevlere şaşmamanız gerekliydi, aslında biz ipuçlarını çok önceden beri veriyorduk: Pazar günleri çalışma yasağı, haftada en fazla 35 saat çalışabilme sınırlaması, öğle tatillerini 12:00-14:00 e yayma; hatta 11:30 çıksan da bir şey demiyor müdür diye hemen yemeğe koşma. Saat 4'ten sonra zaten bi iş yapılmaz. Akdeniz insanı olarak huyumuz böyle, sıkıya gelemiyoruz. Ülke olarak zaten günde birkaç saat çalışıyorduk, şimdi onu da bıraktık. Hepsi bu..."