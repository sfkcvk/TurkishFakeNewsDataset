İsrail-Suriye Gerginliğinde Tam Kimi Kınaması Gerektiğini Kestiremeyen Dışişleri Bakanlığı, Yunanistan'a Nota Verdi Geçtiğimiz hafta İsrail savaş uçaklarının Suriye'nin başkenti Şam'da bir askeri tesisi vurması bölgedeki gerilimi daha da yükseltirken, Türkiye tarafından ilk resmi açıklama da bu sabah geldi. Konuyla ilgili olarak Dışişleri Bakanlığı'ndan yapılan açıklamada, olayda herhangi bir Filistinli ölmediği için İsrail'in, zaten saldırıya uğrayan taraf olduğu için de Suriye'nin kınanması opsiyonlarının devre dışı kaldığına dikkat çekilerek, başında beri Ortadoğu'daki gelişmelere kayıtsız kalan Yunanistan'ın tutumu sert bir dille kınandı.
 
 
 
Uzun süren toplantılar neticesi, krizden çıkış için bir çözüm yolu bulunduğunu aktaran Referli, sabah saatlerinde Yunanistan Büyükelçisi'nin Bakanlığa çağırılarak kendisine İsrail-Suriye gerginliği nedeniyle nota verildiğini belirtti. Referli, notada kısaca "Siz de orada ancak öyle durun, koca Ortadaoğu kaynıyor, ağzınızı açıp iki laf etmiyosunuz..." şeklinde ifadeler yer aldığı bilgisini vererek, şöyle devam etti:
 
Konuyla ilgili olarak Yunan Hükümeti'nden henüz resmi bir yanıt gelmezken, Büyükelçi Kyriakos Loukakis ise "bizim için de nostalji oldu aslında. İşallah durumu bi toparlayalım yine adalar, kıta sahanlığı falan derken bi kriz yapalım en kısa zamanda..." şeklinde kısa bir açıklamayla yetindi.