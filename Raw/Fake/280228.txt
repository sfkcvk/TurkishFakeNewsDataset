Fetih Kutlamaları Öncesi Beklentiler Yüksek: ''Galiba bu sefer kaftanıyla at üstünde girecek şehre...'' İstanbul’un Fethi'nin 562. yılı kutlamaları için yarın Yenikapı'da düzenlenecek organizasyon öncesi heyecan dorukta. Yaklaşan seçimler nedeniyle bu seneki kutlama programıyla ilgili beklentiler de oldukça yükselirken, Cumhurbaşkanı Erdoğan'ın bu kez kaftan giyerek şehre Yenikapı surlarından at üstünde gireceğine ise kesin gözüyle bakılıyor... 7 Haziran seçimleri öncesi her türlü olasılığa kendisini hazırlayan milyonlar bu sefer de İstanbul'un fetih şenlikleri heyecanını yaşıyor. Fetih törenlerinin kapsamında bu yıl Kazlıçeşme'deki HDP mitingine gerçek mermilerle top atışı yapılmasından, tören sonrası 2 gün yağma izni verilmesine kadar bir çok olasılık gündeme gelirken sivil toplum örgütleri ise Yenikapı civarında dolaşacak olan İstanbullular'ı yanlarına kalkanlarını almaları konusunda uyarıyorlar. Bir Umuttur Yaşamak adlı sivil yardım kuruluşunun Başkanı Türkmen Özden vatandaşları çok dikkatli olmaları konusunda uyararak, ''Yani ne olacağını kestiremiyoruz tabii, bu konular artık bizi aşmış durumda ama biz üyelerimiz ve gönüllülerimiz ile yarın elimizden geleni yapacağız'' ifadelerini kullandı. Toplam 800'ü aşkın gönüllü ile 'Fetih Acil Müdahale Ekibi'ni kurduklarını ve yarın tüm gün boyunca nöbet tutcaklarını belirten Özden, ''Şu an napabilir diye düşünüyoruz, 'heralde surlardan atla gelir' sonucuna varıyoruz ama yani en iyi seçenek bu, bakıcaz.'' derken, ''Allah herkesin yar ve yardımcısı olsun'' sözleriyle konuşmasını tamamladı. Özellikle İstanbullular'ın büyük beklentilerle girdiği bu yılki fetih kutlamalarıyla ilgili bazı vatandaşların tahminleri ise şöyle:  Benim asıl endişem Sayın Cumhurbaşkanımız'ın surlara tırmanmaya çalışırken Bilal Erdoğan'ın atacağı olası bir oka hedef olmasıı... Umarım gerekli tedbirler alınır...  Gemilerin bu kez karadan Ak Saray'a kadar yürütülmesini bekliiyorum ben. Sonra oradaki tarihi Türk askerleriyle bir kucaklaşma, arkadan ver Dombrayı falan... Allahım çok heyecanlı!  Yiğit bulut'u surları omuz atarak yıkmaya çalışırken görüyor gibiyim...    İnşallah fethin ardından gaza gelerek "2 gün boyunca şehir sizin, naparsanız yapın" falan demez. Yeni bir 6-7 Eylül vakası yaşanmadan atlatırız diye umuyorum...  Tıpkı 562 yıl öncesinde olduğu gibi ulufe dağıtacaksa benim için hiç sakıncası yok. Surlarda mı tepinir, kılıçla mı girer hepsi kabul...  Cumhurbaşkanımızı çok yanış yönlendiren insanlar var çevresinde. Bir şekilde topun içine girip kendini surların üstünden fırlatması engellenmeli. En büyük felaket o olur...