Kentsel Dönüşüm Projesi Başlatan Yozgat Belediyesi, Şehri Komple Eskişehir'e Taşıma Kararı Aldı  Geçtiğimiz aylarda il genelinde başlattığı Kentsel Dönüşüm Projesi'nden umduğunu bulamayan Yozgat Belediyesi, son çare olarak şehir nüfusunun tamamını Eskişehir'e taşıma kararı aldı. Belediye meclisinin oy birliğiyle aldığı kararı bu sabah düzenlediği basın toplantısıyla duyuran Belediye Başkanı Sadık Özkesiciler, yaklaşık 3 aydır yürütülen proje sonunda şehrin tamamınını yıkılıp yeniden inşa edilmesi gerektiği sonucuna vardıklarını söyleyerek "bununla uğraşacağımıza hazır kentsel dönüşmüş bir şehir bulup oraya yerleşmenin daha az masraflı olacağı sonucuna vardık. Havaların biraz düzelmesini bekliyoruz, yollar açılınca yavaş yavaş gideriz artık" ifadelerine yer verdi.  
 
Basın toplantısına proje süreciyle ilgili bilgilendirmelerde bulunarak başlayan Belediye Başkanı Özkesiciler, öncelikle ildeki depreme dayanıksız binaları tespit etmekle başladıklarını belirterek şöyle devam etti:
  
Projenin 2. aşamasında şehri güzelleştirmek için bir takım adımlar atıldığını söyleyen Özkesiciler, "Şimdi tabii yaptık birşeyler. Bi iki duvar boyadık, işte park yaptık, parkın içine çeşme, salıncak falan ama açıkcası yani çok da bir fark yarattığını söyleyemiycem. Yozgat aynı Yozgat. Burada yabancı yok değerli arkadaşlar, eğri oturup doğru konuşalım, güzelleşse ne kadar güzelleşecek, şahtı da şahbaz mı olacak?" sözleriyle bu aşamanın da yılgınlık nedeniyle sonlandırıldığını ifade etti. 
 
Özkesiciler, havalar biraz düzelip şehrin dış dünyayla bağlantısını sağlayan yollar açılır açılmaz Yozgat'ın tahliye sürecinin başlatılacağını ifade ederken, "İşte yavaş yavaş, her gün 5'erli 10'arlı gruplar halinde çıkarsak 3 ayda falan boşaltırız şehri. Birden kabalalık gidip oradakileri de ürkütmenin bir manası yok. Son çıkan grup da sokak lambalarını söndürürse burayla işimiz tamamen bitmiş olacak... Ya da gerçi zaten 4 tane var, bırakın açık kalsın siz bilirsiniz" sözleriyle önümüzdeki dönem için hareket planını verdi. 
 
"Bize 'Yozgat'ta tadilat olduğu için kısa bir süre sizde kalabilir miyiz?' şeklinde bir talep iletildi. İnsanlık gereği kendilerine 'Buyurun gelin tabii ama bizim şehir de kalabalık şimdi, çok sıkışırız. Yazın öğrenciler gidiyor, o ara gelin' yanıtı verdik. Tadilatı en fazla 2 ay içinde bitirip döneceklerine söz verdiler. Haziran sonu gibi bekliyoruz bakalım. Hayırlısı...'