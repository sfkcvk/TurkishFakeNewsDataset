Milliyet.com.tr Editörü Seksi Resimlere Uygun Haber Bulamadı Milliyet.com.tr'nin "seksi resimleri için tıklayın" haberlerinden sorumlu editorü Ersin Özbükey'in bu sabah yaşadığı seksi resime uygun haber bulma sıkıntısı ülke çapında endişeli bir bekleyişe neden oldu 
 
Bugüne dek "dekoltesinin azizliğine uğradı", "küçük kızın şaşırtan değişimi", "mezuniyet gecesinde böyle dağıttılar", "bu sahneler çok konuşulacak", "güzel oyuncunun plaj keyfi" ve "bu giysileri giymek yürek ister" gibi haberlerle milliyet.com.tr anasayfasının günlük seksi resim kotasını başarıyla dolduran Özbükey, muhabir arkadaşımıza yaptığı açıklamada "artık yaratıcılığımın tükendiğini, kendimi tekrar etmeye başladığımı hissediyorum" dedi. 
 
Konuşması sırasında moralinin oldukça bozuk olduğu gözlenen başarılı editör sözlerine şöyle devam etti: "herşey bu sabah anasayfa için 'bu elbiseleri giymek yürek ister' haberini yapmak üzereyken bir arkadaşımın 'abi o haberi kullandık bugün' diye uyarmasıyla başladı. Siteye bakınca gerçekten de başka bir resim için bu başlığı kullandığımı gördüm. Bunun üzerine sitenin arşivini biraz karıştırdım ve aynı haberi bugüne dek farklı resimler için 173 defa kullandığımı farkettim. Onun yerine 'küçük kız büyüdü ve gerçek bir kadın oldu' haberini yapmaya karar verdim ancak arşivde yaptığım tarama o haberi de ortalama olarak haftada iki kere yaptığımı gösterdi. Aklıma gelen diğer başlıklar için yaptığım arşiv taramalarında da benzer sonuçlarla karşılaşınca moralmen çöktüm. Düşünün elimde cillop gibi karı resimleri var ve ben onlara uygun bir başlık bulamıyorum. İnanın istifa etme noktasına geldim". 
 
Konuşmasının bu kısmında başını öne eğerek ağlamaya başlayan Özbükey'i muhabir arkadaşımız "abi şu resimlere bi bakabilir miyim? belki benim aklıma gelir bi şeyler ha abi?" diyerek teskin etmeye çalıştı. Birlikte Özbükey'in bilgisayarındaki "seksiresimler" klasörüne 3 saat kadar göz atan ikilinin en sonunda "bu resimler en az 2 milyon hit alır!" başlığında karar kılmasıyla kriz aşıldı. 
 
Kazma Ersin'in uygun bir başlık bulamadığı seksi resimler için