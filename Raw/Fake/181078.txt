ABD Dışişleri Bakanlığı: "Suriye o hareketi bize yapacaktı var ya..." Cuma günü Suriye tarafından düşürülen Türk jet uçağının ardından iki ülke arasındaki gerilim had safhaya ulaşırken, bölgede yaşanan gelişmeleri büyük bir dikkatle izleyen Amerika Birleşik Devletleri ve diğer ülkelerden de tepkiler gelmeye devam ediyor. Konuyla ilgili olarak ABD Dışişleri Bakanlığı'ndan bu sabah yapılan resmi açıklamada, "Uçak düşürülür eyvallah, ama böyle düşürülmez. Suriye o hareketi bize yapacaktı var ya hayatta affetmezdik. Neyse bizim bildiğimiz Türkiye de bunun altında kalmaz zaten. Yine de siz bilirsiniz tabii korkuyorsanız ayrı mesele..." gibi ifadelere yer verildi.


 Gelişmelerle ilgili olarak bu sabah bir basın toplantısı düzenleyen ABD Dışişleri Bakanı Hillary Clinton "Kimse bizi yanlış anlamasın, gaz vermek gibi bir niyetimiz yok" diyerek şöyle devam etti: "Ancak koca jet uçağı düşmüş. Boru değil. Bi de bizim kültürümüzde jet uçağı çok kutsaldır, afedersiniz 'uçak gitti, g.t gitti' diye bir laf vardır. Bir şey de demek istemiyoruz valla, tabii Türkiye'nin kendi bileceği iş yine de...". 
 
ABD’nin açıklamalarının ardından diğer NATO ülkelerinden de Türkiye’ye yönelik destek mesajlar gelmeye devam ediyor. Fransa Cumhurbaşkanı François Hollande’ın Başbakan Erdoğan’ı arayarak “Abi siz girerseniz, biz de gireriz” dediği öğrenilirken, İngiltere Başbakanı David Cameron ise bu sabah parlemontada yaptığı konuşmada "Valla Suriye nasıl indirdiyse o uçağı, sesi taa bizim oradan duyuldu. İnanın bizim içimiz acıdı, kimbilir şimdi Türk dostlarımız ne haldedir. Heralde onlar da bir şeyler yaparlar bunun üstüne... Gerçi bana biraz da korkuyorlar gibi geldi sanki... Bir ürkeklik var ama günahları boynuna..." diyerek, olaya farklı bir boyut kazandırdı. 
 
Suriye’yle olan gerilimde ülkemize bir başka destek de kara kıta Afrika’dan geldi. Demokratik Kongo Cumhuriyeti Ankara Büyükelçisi Tsangongu Mbilla "Bizim uçağımızı düşürecekler var ya...Tek uçağımız var lan zaten, zirai ilaçlamada kullanıyoruz, ne istediniz lan o uçaktan deyip Allahıma dalardık" açıklamasıyla Türkiye’yi gaza getirme kervanına katıldı. Kongo’nun yanı sıra Somali ve Nijer gibi ülkelerin de “Abi var ya siz bir koysanız Suriye kıymaya döner, 2 operasyon yapsanız 3.sü boşa gider” minvalinde açıklamalarla uluslararası diplomatik konumlarını "tarafsız"dan "yancı"ya çevirdikleri bildirildi.
 Suriye gerilimine ilişkin NATO toplantısının Salı günü yapılacağı açıklanırken, düşürülen jet uçağı dış basında da ana gündemi oluşturmaya devam ediyor. Dikkat çeken bazı başlıklar şöyle:  "Ooo... Suriye çocuğu çok pis koydu"  "Korkak tavuk Türkiye!!"  "Yemedi mi Türkiye?"  “Türkiye perfect çeker!”  "Sen ne diyosun, istese öttürür ya Türkiye!"
  “Suriye nooluyo .ötün başın oynuyo!”