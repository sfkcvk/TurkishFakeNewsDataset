İnterneti Kesildiği İçin 3 Saat Boyunca Kimseye ''Vatan Haini'' Diyemeyen M.Ö(26), ADSL Firmasının Çağrı Merkezini Bastı. Bilanço Ağır: 200 Vatan Haini, Çok Sayıda Satılmış ve Şerefsiz... İstanbul Dudullu'da internet kesintisinin faturası ağır oldu. Adsl hizmeti borcundan dolayı bu öğlen saatlerinde kesilen M.Ö(26), 3 saat boyunca twitter'da kimseye vatan haini diyememesinin ardından geçirdiği cinnet sonucu önce ev halkını vatan haini ilan etti. Daha sonra adsl firmasının Ümraniye merkezde bulunan çağrı merkezi önüne gelen genç, binada bulunan yaklaşık 400 kişiden bir kısmını daha vatan haini ilan ederken, haber yayına hazırlandığı sırada içeride çok sayıda Fetöcü, şerefsiz, satılmış ve a.s.o.ç bulunduğu da gelen bilgiler arasında. 16.30 sularında İstanbul Dudullu'da ailesiyle birlikte yaşadığı apartman dairesinde cinnet geçiren M.Ö(26), önce faturayı ödememekle suçladığı babasını, 'kazık kadar adamsın internette sabaha kadar lak lak edeceğine sen ödeseydin oğlum' diyen annesini ve 'bu da parasızlıktan iyice delirdi mk' şeklinde yorumda bulunan 16 yaşındaki kardeşini feci şekilde vatan haini ilan ettikten sonra hırsını alamayarak internet hizmeti aldığı firmanın çağrı merkezini aradı.  Cep telefonu da 2 hafta kadar önce kapandığı için çağrı merkezine ulaşamayan M.Ö, kendisine 'Sayın abonemiz, hattınız borcundan dolayı aramalara kapalı durumdadır. Kredi kartınızla şimdi ödeme yapmak için 1'e...' şeklinde yanıt veren telesekreteri de 'limit mi var kartta m... k fetöcü karısı! O...u gelirsem o kartı senin a... g...  sokarım Amerikan köpeği'' sözleriyle etkisiz hale getirdikten sonra telefonu kapatarak hızla evden çıktı.  Yolda çevirdiği bir taksiyle adsl firmasının Ümraniye'de bulunan çağrı merkezi önüne gelen genç, kendisinden 26.75 TL'lik ücreti talep eden taksi şoförünü ise 'Vatan elden gidiyor ulan O.Ç! Kimin maşasısın sen satılmış kuduz köpek!!' diyerek ağır yaraladı. Bina önünde kendisini durdurmaya çalışan 2 güvenlik görevlisini de 'Bu millet sizi o dedektörlerin üstüne oturtmasını da bilir a... s... fetöcü hainleri' diyerek etkisiz hale getiren M.Ö çağrı merkezine girerek etrafa rastgele 'Vatan Hainleri!' saçmaya başladı.  Olay yerine çok sayıda polis ve sağlık ekibi sevk edilirken, interneti açılıp twitter'a erişimi sağlanana kadar her 10 dakikada bir, bir çağrı merkezi çalışanını vatan haini ilan edeceğini açıklayan öfkeli gençle emniyet birimleri arasında pazarlıklar da sürüyor. Şu ana dek binadaki vatan hainlerinin sayısının 200'ü geçtiğini tahmin ettiklerini açıklayan emniyet yetkilileri, sayı daha fazla artmadan krizin aşılması için gereken her türlü adımın atıldığını belirtirlerken, Ümraniye Belediyesi'ne ait itlaf ekiplerinin genci uzaktan uyuşturucu iğneyle vurarak sakinleştirmek için pozisyon almaya başladıkları da son olarak gelen bilgiler arasında.