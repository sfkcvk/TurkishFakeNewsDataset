Berlusconi: "Esas Öbür Herifi Görecektiniz" Geçtiğimiz günlerde uğradığı saldırı sonucu ağzı burnu kırılan İtalya Başbakanı Silvio Berlusconi, dün akşam İtalyan Rai-1 televizyonundan halka seslenerek "Bende bir şey yok abi, siz esas öbür herifi görecektiniz, resmen haşat ettim elemanı" dedi. 
 
Konuşması sırasında zaman zaman hırstan alt dudağını ısırdığı gözlenen İtalyan Başbakan'ı, ayrıca bu meselenin burada kapanmadığının da altını çizerek, “Bizim de iyi kötü bir çevremiz var, biz de öyle boş beleş adam değiliz" dedi. Kendisine saldıran kişiye ekrandan seslenmeyi de ihmal etmeyen Başbakan: "Ben seni bulurum olm! Ben seni bulurum! Senin nasılsa devlete işin düşmeyecek mi lan?!” şeklinde konuştu.