Şehitlerle İlgili Kullandığı İfadeleri Tepki Çeken Ünlü Modacı Nur Yerlitaş: ''Linç de edilsem Erdoğan’ın yanındayım…'' Dün akşam Neslihan adındaki bir arkadaşının doğum gününe katılarak geceden görüntüleri sosyal medya hesabından paylaşan Yerlitaş, şehitlerle ilgili kullandığı skandal sözlerle tepki topladı. Eleştiriler çığ gibi büyüyünce açıklama yapmak zorunda kalan Nur Yerlitaş: “Ben ülkemi ve Erdoğan’ı karşılıksız seviyorum. Şahsi durumum hiç önemli değil. Linç de etseler, öldürmeye de kalksalar Erdoğan’ın yanındayım.” diyerek kendini savundu. Hakkında söylenenleri duydukça fena olduğunu, sözlerinin bilinçli şekilde kötü niyetli ve kara kalpli kişilerce çarpıtıldığını söyleyen Nur Yerlitaş sözlerini şöyle sürdürdü: “Dediğim gibi o gece aile dostum Neslihan’ın doğum gününe gitmiştim, ne güzel eğleniyorduk Instagram’dan canlı yayın açtım. O sırada kullandığım kelimelerden bazıları cımbızlanarak mecrası dışına çıkarılmış. Yanlış anlaşılmaya müsait bir şekilde internete atılmış. Bu apaçık bir komplodur. Ülkemiz zaten zor bir süreçten geçiyor. Şehitler üzerinden bir polemik çıkartmak suretiyle, evet suretiyle hükümetimize darbe vurmak istiyorlar. Ülkemize kast etmek isteyen hainler zayıf anımız kolluyorlar. Burada da beni kullanmak suretiyle, evet yine suretiyle bu amaçlarına ulaşmayı deniyorlar ama ulaşamayacaklar.” Hasta olduğunu ve sürekli limonlu soda içmek zorunda kaldığını belirten Yerlitaş, halkı birlik ve beraberliğe çağırdığı konuşmasında şunlara da değindi: "Televizyonlarda herkes diyor ki dış güçler ülkemize büyük bir saldırı hazırlığındaymış. Böyle bir dönemde bana yapılan linci zerre umursamıyorum. Türkiye yaklaşan bu saldırılar karşısında milli mutabakat halinde olmak mecburiyetindedir. Esas küresel linç ülkemize yapılmak üzeredir. Recep Tayyip Erdoğan’ın etrafında millet olarak kenetlenmek zorundayız. Erdoğan’ın nezdinde Türkiye’yi linç etmek istiyorlar. Beni boş verin ayol.  Ben hasta olduğu için ilaçla limonlu soda içmek zorunda kalan bir kadınım ve ben ülkemi seviyorum, şehitlerimize minnet duyuyorum ve ailelerinin acılarını paylaşıyorum. Benim hayata bakışımı, duruşumu beni uzaktan yakından tanıyan herkes bilir. Son olarak benim ülkeme, vatanıma, bayrağıma saygımı ve minnetimi karalamaya kimsenin gücü yetmez. Allah ıslah etsin onları diyorum ve takdiri siz değerli kamuoyuna bırakıyorum...”