Turgut Vidinli Skandalı Yetkilileri Harekete Geçirdi: Müşterilere İt Gibi Davranma Standardı Geliyor... Sosyal medya, geçtiğimiz hafta Beşiktaş'taki Turgut Vidinli adlı işletmede yaşanan darp olayı ile çalkalanırken, olayın ulusal medyaya yansımasıyla birlikte yetkililer de harekete geçti. Beşiktaş Belediyesi'nin restoranı mühürlemesinin ardından Türkiye İçkili Restoran ve Meyhane İşletmcileri Birliği de olayı açık bir dille kınayarak, birliğe bağlı işletmelerde müşterilere it gibi davranmanın belli standartlara bağlanacağı ve sıkı şekilde denetime tabi tutulacağı konusunda kamuoyuna teminat verdi.  Hesap şişirme ve müşterileri darp iddialarının medyaya yansımasının ardından henüz Turgut Vidinli adlı işletmeden bir açıklama gelmezken, Türkiye İçkili Restoran ve Meyhane İşletmcileri Birliği (TİRMİB), akşam saatlerinde düzenlenen basın toplantısıyla olayı sert bir dille kınadı.  Birlik başkanı Hikmet Külüroğlu, Turgut Vidinli’nin müşterilere yaklaşımının kabul edilebilir bir yanı olmadığını söyleyerek, bu talihsiz olayın sektördeki yeni düzenlemeler için hayırlı bir vesile olmasının tek tesellileri olduğu dile getirdi. “Hem hesap geçirip hem de üstüne müşteriyi içeri kilitleyip dayak atmak meyhane kültürmüzün, restorancılığın adını kirletmektir” diyen Külüroğlu, şöyle devam etti: “Bizim meyhane geleneğimizde ya kazık atarsın ya dayak. İkisinin bir arada olması görülmüş şey değil… Ha sen meyhane değil de pavyon işletiyorum diyorsan tamam, ikisini de yap; ama burada böyle bir durum da söz konusu değil… Neresinden tutsak elimizde kalıyor...” 
 
Müşteriye it gibi davranmanın Türk hizmet sektörü kültürünün yadsınamaz bir parçası olduğunu ancak bu muamelenin yazılı olmayan, yıllar içinde kendi kendine oluşmuş belli bazı kuralları olduğunu da sözlerine ekleyen Külüroğlu, sektöre dair özeleştirilerini şu sözlerle sürdürdü: "Ancak maalesef yıllar içinde her şeyde olduğu gibi bizim sektörümüzde de bu gelenekten bir kopuş bir yozlaşma oldu. Şu an her işletme kafasına göre iş yapıyor. Bu olmaz. Müşterinin de kafası rahat değil. Kazıklanacak mıyım? Dayak mı yiyeceğim? Bahşiş alana kadar kafamda zurna mı çalacaklar? Adam bunun stresi ile mekana gidiyor. En ufak bir anlaşmazlıkta da olay kopuveriyor. Mesela Vidinli olayı… Bir kere müşteri kadın. Kesinlikle şiddet uygulanmaması gerekiyordu. Taciz etme gibi bir opsiyon dururken niçin buna yöneliniyor anlayabilmiş değilim. Çok mu çirkindiler? Bir tek aklıma o geliyor. O tip bir durumda da yine şiddet uygulanmamalı, kibar bir biçimde mekandan defolup gitmeleri, nereye istiyolarsa oraya şikayet etmeleri söylenmeliydi. Usül bunu gerektirirdi. Erkekse döversin, kadınsa kovarsın ama işte uygulayan kim…” TİRMİB başkanı, açıklamalarının ardından şu an taslak halinde olan İçkili Restoranlar ve Meyhaneler Birliği Müşteriye İt Gibi Davranma Yönetmeliği”nden bazı maddeleri de basınla paylaştı. İşte yeni düzenlemeden öne çıkan bazı maddeler: