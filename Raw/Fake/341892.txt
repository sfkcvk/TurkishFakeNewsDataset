İçişleri Bakanlığı'ndan Muharrem İnce Mağduru Basın Emekçilerine Gazi Aylığı Müjdesi... İçişleri Bakanlığı'ndan, Muharrem İnce'nin konuk olduğu canlı yayınlarda mağduriyet yaşayan kahraman basın emekçilerine gazi aylığı müjdesi geldi. Cumhurbaşkanı adayı Muharrem İnce'yi konuk olarak ağırlayan gazetecilerin yaşadığı dram bir süredir Türkiye'nin gündemini yoğun olarak işgal ediyordu. Mağdur sayısının hızla artmasının ardından hükümetten beklenen adımsa bu akşam saatlerinde geldi. Konuyla ilgili olarak İçişleri Bakanlığı'ndan yapılan açıklamada, hükümet adına kahramanca çarpışan basın emekçilerine bu süreçte mağruz kaldıkları yıpranmaların bedeli olarak düzenli gazi aylığı bağlanacağı belirtilirken, yaralarının sarılması noktasında da devletin üzerine düşen görevi yapacağından kimsenin kuşkusunun olmaması gerektiği ifade edildi.  Açıklamada ayrıca, program görüntüleriyle birlikte bakanlığa başvuracak gazetecilerin tedavi ve rehabilitasyon masraflarının devlet tarafından karşılanacağı da kamuoyunun bilgisine sunularak, İnce'yi konuk edecek diğer televizyon kanallarının bu noktada da rahat olmaları ve mücadele azimlerinden kesinlikle taviz vermemeleri gerektiğine dikkat çekildi.