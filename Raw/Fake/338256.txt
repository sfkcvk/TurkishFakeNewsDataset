Facebook'tan Kullanıcı Verilerinin Yanlış Ellere Geçmemesi Konusunda Dev Adım: Otomatik Akraba Engelleme Özelliği Geliyor... 50 milyon kullanıcının verilerinin Cambridge Analytica'yla paylaşılmasını ardından eleştiri oklarının hedefi olan Facebook, veri gizliliği konusunda ciddi bir adım daha atmaya hazırlanıyor. Şirket, akrabaların otomatik olarak engellenmesini sağlayan yeni algoritmasıyla kullanıcı verilerinin olabilecek en yanlış ellere geçmesinin önüne geçmeyi hedefliyor. 50 milyon kullanıcının verilerinin Cambridge Analytica'yla paylaşılmasının ve bu verilerin ABD'deki seçim kampanyasında seçmenleri yönlendirmek için kullanıldığının anlaşılmasının ardından zor günler geçiren Facebook'un kurucusu Mark Zuckerberg, katıldığı bir televizyon programında gizlilik konusunda yeni bir çalışma içinde olduklarını açıklamıştı. Çalışmanın ayrıntıları ise bugün yapılan bir basın duyurusuyla kamuoyuna açıklandı. Konuyla ilgili olarak düzenlenen basın toplantısında, kullanıcı verilerinin gizliliği için en ciddi tehditin şirketler ya da siyasi partilerden değil kullanıcıların akrabalarından geldiğini belirten Facebook Baş Teknoloji Yöneticisi (CTO) Mike Schroepfer, "Yani tabii bu da pek hoş bir şey değil ama profil bilgileriniz, alışveriş tercihleriniz, beğenileriniz falan bir şirketin eline geçse en fazla sizi başka deterjanı değil de kendisininkini almaya ikna eder. Ha keza siyasi partilerin de hedefi zaten kararsız seçmenler. Onların da fikri her an yine değişebilir. Ama akraba öyle mi? Verilerinizden yola çıkarak sizin hayatınızı karartabilirler. Bir dedikodunuz çıkar senelerce temizleyemezsiniz" sözleriyle çalışmanın önemine değindi. Bu durumun önüne geçmek için Relatives Block List (Akraba Engelleme Listesi) adında yeni bir filtreleme algoritması üzerinde çalıştıklarını aktaran Schroepfer, kullanıcının akrabalarını otomatik olarak tespit ederek profil bilgilerine ve paylaşımlarına erişimini yakınlık derecesine göre sınırlayan filtreleme sistemi sayesinde veri gizliliği konusunda önemli bir açığı kapatacaklarının müjdesini verdi.  Schroepfer, "Aslında bunu çok daha önce yapmamız lazımdı. Zamanında akıl edebilsek belki de sitenin ortamı herkesin birbirine nispet yapmaya çalıştığı sülale toplantısına dönmezdi. Neyse, her şerde bir hayır var derler ya, bu Cambridge olayı da ona vesile oldu diyelim" derken, bugüne kadar akrabalarından saklanmak için sahte profiller açmak zorunda kalan ya da paylaşımları yüzünden akrabalarıyla birbirine giren bütün kullanıcılardan da özür diledi.  Yine Facebook firmasına ait olan Whatsapp uygulaması ile rehber senkronizasyonu yapan özellik, rehbere kayıtlı numaralar üzerinden   eşleştirmesi gerçekleştirmekte ve eşleşen profilleri   listesine aktarmakta. Numarasını Facebook'a kayıt ettirmeyen veya farklı soyadına sahip kullanıcılar ise Relatives Block List üzerinden yakınlık puanına göre engellenme işlemen tabi tutulacak. Yeni özellikten basına sızan ilk ekran görüntüleri ise şöyle: