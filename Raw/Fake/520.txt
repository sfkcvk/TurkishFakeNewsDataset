Yeşilçam’ın Emektar Sanatçısı Twitter’da Yalnızlığa Mahkum Türk sinemasına yıllarca emek verdikten sonra köşesine çekilen Yeşiçam'ın emektarlar oyuncularından Ersin Özbükey Twitter'da gördüğü ilgisizlikten şikayetçi.
 
    
 Açıklamaları sırasında zaman zaman gözyaşlarına hakim olamayan Özbükey, ünlülerden hiçbir destek görmediğinden dolayı üzgün olduğunu belirtirken "bir ara Adnan Abi (Adnan Şenses)'nin tweet'lerine yorum yaptım, ondan da cevap gelince çok sevindim ama sonradan öğrendim ki sahte hesapmış" diyerek yaşadığı hayal kırıklığını anlattı. Özbükey ayrıca ADSL faturasını aylardır yatıramadığını, Twitter’dan kovulmasının ise an meselesi olduğunu açıkladı.
 
 
 “Yediğim yemeği, içtiğim ilacı, aldığım abdesti saniyesi saniyesine sayfama yazıyorum ancak hiçbir yorum alamıyorum. Artık tükenme noktasına geldim” diyerek Twitter'ın vefasızlığından yakınmaya devam eden Özbükey'in konu Facebook'tan açıldığındaysa birden eski filmlerinden tanıdığımız kötü oyunculuğun ürünü abartılı, sahte gülümseme yerleşiyor yüzüne. “Gerçi Facebook’da da başlarda çok bocaladım ama şimdi iyi kötü birkaç arkadaşım oldu. Sağolsunlar bir iki kez fotoğraflarıma yorum bile yaptılar. Onların desteğiyle ayakta duruyorum” diyen emektar oyuncu, herşeye rağmen hayata tutunmanın ve balatayı iyice sıyırmadan ölebilmenin ne kadar önemli olduğunu bir kez daha hatırlattı bizlere.