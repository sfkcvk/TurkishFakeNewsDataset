Bir Kadını Daha Cinayete Kurban Veren Türkiye, Delikanlılık ve Ölümüne Sevda Temalı Yerli Dizileriyle Acısını Unutmaya Çalışacak... Son olarak Helin Palandöken adlı lise öğrencisinin ayrıldığı erkek arkadaşı tarafından öldürülmesi kadın cinayetleri konusunu tekrar gündeme taşırken, Türkiye bir kez daha acısını sağından solundan delikanlılık fışkıran, aşk için ölüp öldürmenin kutsandığı gerizekalı yerli dizileriyle unutmaya çalışacak. 17 yaşındaki genç kızı öldüren Mustafa Yetgin'e gün boyu sosyal medyada küfürler yağdırıp lanetler okuyan vatandaşlar, Yetgin'le aşağı yukarı aynı özellikleri taşıyan karakterlerin başrolünde yer aldığı 50 küsür yerli diziden birini hayranlıkla izlemek için akşam televizyonları karşısındaki yerlerini alacaklar. Kirli sakallı, yakası açık beyaz gömlekli, mütemadiyen bağırarak delikanlılık, ölümüne sevmek gibi şeylerden bahseden ve hepsi birbirine benzeyen onlarca denyonun aşk uğruna neler yaptığını ve onlar sertleştikçe başroldeki yeteneksiz ama güzel kızın bunlara nasıl daha da aşık olduğunu zevkle izleyecek olan milyonlar, kadın-erkek ilişkisinin tam olarak böyle olması gerektiği konusunda da tam bir fikir birliğine varırlarken, "mk biz yaşayamadık şöyle bir aşk" temalı paylaşımlarıyla da sosyal medyada eğlenceli anlar yaşayacaklar Dizinin sona ermesinin ardından bir haber kanalındaki kadın cinayetleri konusunun işlendiği programa kısa bir süre göz atarak ülkenin en büyük sorununun cehalet olduğu konusunda da fikir birliğine varacak olan milyonlar, aynı denyonun daha çirkin ve beceriksiz versiyonun baş karakter olduğu bir komedi filminin 18. tekrarını izlemek üzere kanal değiştererek geceye devam edecekler.