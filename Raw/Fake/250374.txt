Başbakan Erdoğan: ''Aslında var ya elimde bi taramalı olacak böyle ta ta ta ta diye...'' Ak Parti İl Başkanları toplantısında konuşan Başbakan Recep Tayyip Erdoğan "Polisler nasıl dayanıyor anlamıyorum" şeklindeki açıklamalarına Köln yolcuğu öncesi Kısıklı'daki villasında devam etti. Erdoğan, ''Polis orada işi bilmiyor.... Benim elimde bi taramalı olacak var ya böyle ta ta ta ta ta diye bi girerim... Sonra bi de el bombası tam araya offf var yaa..." ifadelerini kullanırken, hakim mevziye kurulacak bir ağır makineli bataryasının da toplumsal olaylarda devreye girmesi gerektiğini kaydetti. Çok önem verdiği Almanya seyahati öncesi Kısıklı'daki villasında muhabirleri ağırlayan Başbakan Erdoğan, sabah söylediği sözlerin tamamen arkasında olduğunu vurguladı. Devletin emniyet güçlerine boş yere silah ve buna benzer ekipman vermediğinin altını çizen AKP Lideri, "Şimdi bakınız diyelim ki bir madenci, belindeki maskeyi kullanmıyım, sabredeyim diyebilir mi? Mümkün mü böyle bir şey? E sen neden kullanmıyorsun o zaman o silahını? Boş yere bütün gün taşıyorsun" dedi ve devam etti: "Yani şimdi bakınız orada bir eylem yapılıyor. Bunun sonucunda da insanlar ölüyor. Sonra ölen insanlar için tekrar eylem yapılıyor. Ve ben size açıkça söyliyim, onun neticesinde de yine insan ölüyor... Değerli kardeşlerim, biz bunu, inşallah bitireceğiz. Bu maalesef tamamen polisimizin sabretmesinden kaynaklı bir durum. Halbuki biraz o sabrı zorlayıp 3-5 tanesini aynı anda indirebilse orda. Bu sefer noolucak? Daha hızlı bir biçimde eriyecek eylemci kitle ama ben bakıyorum hep sabır hep sabır..." Kendisinin yoğun programı yüzünden her şeye yetişemediğini de üzülerek itiraf eden Başbakan Erdoğan, "Kendimi övmek için söylemiyorum ama ben şimdi bugün Okmeydanı'nda olacaktım ki.. Var ya tak tak inerdiniz aşaa komple. Dua edin bizimkiler sabırlı.. Ben sabırsızımdır mesela" derken, uygulamalı olarak napılması gerektiğini şu sözlerle anlattı: "Böyle var ya şak şak şak üç elde indiricen eylemciyi, sonra dönücen öbür tarafa şak şak 3 el de ona. Sonra hafif kafayı pısıp, napcan? Şarjörü yenilicen. Orda sığındığın arabanın aynasından görürsün zaten, Tango ve Cash'teki gibi. Bi çıkıcan tıktıktık, tamam o da bitti. Sis atıp köprüye ilerlicen sonra... O kadar... " Açıklamalarının sonunda ellerini silah şekline sokan Başbakan, daha sonra basın mensuplarına dönerek "Bakın şimdi ateş ediyo gibi yapıcam, siz de kendinizi yere atacaksınız tamam mı… Bakın biir kii  üüç. Dış dış dış" şeklinde seslendi. Başbakan'ın sözleriyle birden kendini yere atan Yeni Şafak, Türkiye ve Vakit gazetesi muhabirleri bir süre yerde ölü numarası yaparken,  Erdoğan "dıkşinyaaa" diyerek açıklamalarını sonlandırdı.