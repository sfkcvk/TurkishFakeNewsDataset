ATV Haber Müdürü: "Oha? Nasıl ya? Başbakan protesto edilebiliyor mu?" Başbakan Erdoğan'ın ODTÜ'de protesto edilmesi nedeniyle çıkan olayları "öğrenciler uydunun fırlatılmasını protesto etti" başlığıyla duyuran ATV'de yönetim, gelen tepkiler üzerine bu öğlen saatlerinde bir açıklama yapma gereği duydu. Konuyla ilgili olarak ATV'nin Balmumcu'daki merkezinde basın mensuplarının karşısına geçen kanalın Haber Müdürü Selahattin Gümüşsular, öğrencilerin Başbakan'ı protesto ediyor olması gibi bir ihtimali hiç düşünmediklerini bile belirtirken "Oha? Nasıl yani? Bildiğimiz Başbakan Erdoğan'ı? O protesto edilebiliyor mu? Öyle şey mi olur ya?" sözleriyle yaşadıkları şaşkınlığı dile getirdi.  
 
Göktürk-2 uydusunun Çin’den fırlatılması nedeniyle ODTÜ Kampüsü içinde yer alan TÜBİTAK Uzay Yerleşkesi’ne 2500 polis ve 8 TOMA aracı eşliğinde gelen Başbakan Erdoğan, burada öğrenciler tarafından protesto edildi. Protestoya müdahale eden polis ve öğrenciler arasında uzun süre sert çatışmalar yaşanırken, haberi "öğrenciler uydunun fırlatılmasını protesto etti" şeklinde veren ATV yönetimi, bu sabah düzenlediği basın toplantısıyla gelen tepkileri yanıtladı.