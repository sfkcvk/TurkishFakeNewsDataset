Mesih Olduğunu İddia Eden İsveçli Marcus Björksson, Yeni Dinin Yol Haritasını Çizdi: "Öncelikli hedefimiz dördüncü büyük olmak" İsveç'in Västerås kentinde yaşayan ve kısa bir süre önce kendisini mesih ilan eden Marcus Björksson (34), bu sabah düzenlediği basın toplantısıyla kurucusu olduğu yeni dinin yol haritasını çizdi. Gerek şu an için en genç din olmaları, gerekse de mütavazı cemaatleri ile kendilerini zorlu bir mücadelenin beklediğini dile getiren Björksson, "İşimizin kolay olmadığını biliyoruz ancak biz de kenetlenmiş bir camiayız. Taraftarlarımızın da desteğiyle en fazla 5 yıl içerisinde 4. büyük din olarak anılacağımıza inanıyorum" diyerek, camiasına umut aşıladı.

 

Asıl mesleği kütüphanecilik olan Marcus Björksson, mesih olarak düzenlediği ilk basın toplantısında tüm dünyaya önemli mesajlar verdi. Yaklaşık iki ay önce yeni bir dinin  vahiy yoluyla iletilmesinin ardından kendisini böyle bir mücadelenin içinde bulduğunu belirten Björksson, şu an için yakın çevresinden oluşan 23 kişilik bir cemaatle birlikte evinin otoparkında ibadetlerini sıkı bir şekilde sürdürdüklerini söyledi. 

 

Kutsal kitapları olan, "Mutluluk Küçük Ayrıntılarda Gizlidir"in de ismi biraz uzun olmasına rağmen içerik olarak diğer kutsal kitaplardan hiçbir eksiği bulunmadığını, hatta çağın gereklerine yönelik inovatif ayetlerle taraftarlarına yepyeni bir dünyanın kapılarını açtığını söyleyen Björksson, iddialı açıklamalarına şu şekilde devam etti: