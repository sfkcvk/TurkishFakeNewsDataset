Ferdi Tayfur'dan Sözde "Arabeskçi"lere Veryansın! Katıldığı bir programda sadece aşk acısı çektiğinde arabesk dinleyen insanlar yüzünden yaptığı müzikten soğuduğunu belirten arabesk müziğin ünlü ismi Ferdi Tayfur, keyfi yerinde olduğunda pop,rock vb. müzik dinleyen gençlerin, terkedildiklerinde yalandan arabesk dinlemelerini kabullenemediğini açıkladı.
 
Özel bir kanalda söyleşi programına katılan arabesk müziğin duayenlerinden Ferdi Tayfur, kelimenin tam anlamıyla açtı ağzını yumdu gözünü. Arabeskin yalnızca bir müzik türü olmadığının altını çizen Tayfur, bunun aynı zamanda hayata karşı bir duruş olduğunu ve sadece zor zamanlarında bu müziğe yönelen gençler yüzünden, yaptığı işten zevk alamaz hale geldiğinin altını çizdi.