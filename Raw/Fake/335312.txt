Etil Alkolün İçine Acı Madde Katılmasını Zorunlu Kılan Düzenlemenin Ardından Hükümetten Yeni Hamle: Tütün Satıcıları da Sattıkları Tütünün İçine İşeyecek.. Evsel kullanım amaçlı piyasaya sunulan etil alkole ‘dünyanın bilinen en acı maddesi’ olarak tanımlanan ‘denatonyum benzoat’ katılmasına yönelik düzenlemeye tepkiler sürerken, hükümetten bu kez de tütün kulllananlara yönelik bir hamle geldi.  Yüksek vergiler nedeniyle artan içki fiyatlarına karşı, pek çok kişi evde etil alkolle kendi içkisini üretme yoluna gitmiş, hükümetin bu hamleye yanıtı ise etill alkolün içine tadını içilemez hale getiren ‘denatonyum benzoat’ katılmasına yönelik düzenleme olmuştu. Kamuoyunda tepkilere neden olan düzenlemeyle ilgili tartışmalar sürerken, Gıda Tarım ve Hayvancılık Bakanlığı'ndan bu kez tütün kullanımına yönelik yeni bir hamle geldi.  Daha evvel tütün satışını yasaklamaya çalışan ancak üreticilerin yoğun tepkisi nedeniyle geri adım atan Bakanlık, bu defa üreticiyi karşısına almadan satıcıları ilgilendiren bir düzenlemeyle gündemde. Bugün mecliste görüşülen yeni düzenleme, tütün satışı yapan kişilerin, satış öncesinde söz konusu tütüne işedikten sonra müşteriye vermelerini zorunlu hale getirirken, yapılacak denetimlerde yeterli idrar oranını yakalamadığı tespit edilen işletmeleri ise ağır cezalar bekliyor.  Düzenlemede uygulama ve denetimlerin nasıl yapılacağı henüz belirsizliğini korusa da, Bakan Eşref Fakıbaba, geri adım atmamakta kararlı. Satıcıların ayak diremesi durumunda gerekirse tütüne işeme görevinin ilk etapta Bakanlığa bağlı resmi görevliler tarafından yerine getirileceğini belirten Bakan Fakıbaba, "Hadi diyelim evde damıtma yöntemiyle kendi alkolünüzü de ürettiniz, peki buna ne yapacaksınız? Tütün bu, öyle her yerde yetişmez ki balkona ekesin" sözleriyle öyle ya da böyle o vergileri tahsil edeceklerinin sinyalini verdi .