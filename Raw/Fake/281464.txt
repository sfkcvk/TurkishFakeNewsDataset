TÜİK: ''Yetişkin bir Türkiye Cumhuriyeti vatandaşı günde ortalama 12 kere koalisyon kelimesini kullanıyor...'' 7 Haziran Genel Seçimleri'nde ortaya çıkan tablonunun ardından koalisyon tartışmaları sürerken, TÜİK tarafından bugün açıklanan bir araştırma da çapıcı sonuçlar ortaya koydu. Yetişkin bir Türkiye Cumhuriyeti vatandaşının günde ortalama 12 kez "Koalisyon" sözcüğünü cümle içinde kullandığına işaret eden araştırmaya göre, en fazla koalisyon kelimesini kullananlar ise ortalama 76 kez ile ilk buluşmalarında konu sıkıntısı çeken 24-35 yaş arası çiftler ve akşam misafirliğe giden orta yaşlı şehirli aile babaları.  Seçmeninin 7 Haziran sonrasında seçmen davranışlarını incelemek için 18-65 yaş arasında, 12.200 kişi ile gerçekleştirilen araştırmaya göre Türkiye'de koalisyon kelimesinin kullanılmadığı tek bir saniye bile geçmiyor. "Koalisyon" sözcüğünün 8 Haziran'dan itibaren günde ortalama 184 milyon kez cümle içinde kullandığını ortaya koyan araştırmada, vatandaşlar yakın oldukları partinin koalisyon dışında kalmasına sıcak bakmazken, diğer partilerle koalisyon fikrine de aynı şekilde karşılar.  TÜİK tarafından akşam saatlerinde açıklanan ve aynı zamanda önümüzdeki günlerde oluşabilecek koalisyon formüllerine seçmenin vereceği tepkiyi ölçme açısından da oldukça önem taşıyan araştırmada öne çıkan diğer ilginç detaylar ise şu şekilde: - 0-12 Yaşındaki çocuklar arasında günlük koalisyon deme ortalaması 2, kosisyon deme ortalaması 4, koala ise 7 kez cümle içinde kullanılıyor. 13-18 yaş arasındaki gençlerde ise koalisyon sözcüğü genelde "koalisyon ney?" sorusu içinde ön plana çıkıyor... - 24 yaş ve üzeri, yani "yetişkin" olarak tanımlanan bireylerde ise rakamlar korkutucu. Her bir Türkiye vatandaşı, günde en az 12 kere koalisyon derken, sosyal medya hesapları da hesaba katılınca bu rakam 100'ü geçebiliyor... - Araştırmaya göre, koalisyon deme saatleri de çarpıcı... Türkiye'deki yetişkinlerin %67'si koalisyon sözcüğünü en çok sabah 9 akşam 18 arasında kullanıyor. Bu da şirketlerde günün önemli bölümünün "nolacak şimdi bu hükümet?" şekliinde lak lak'la geçirildiğine ve dolaylı olarak iş gücü kaybına işaret ediyor... - Araştırmanın bir diğer ilginç yanı ise AKP ile adı koalisyonda geçen partiler, diğer partiler tarafından %98 oranında yandaşlık ve fırsatçılıkla suçlanırken, kendi partilerine yakın isimler tarafından "Yaa tabii ülkenin bekası için" denilerek mazur görülüyor... - "Koalisyon" sözcüğünün en çok kullanıldığı bölgelerden biriyse İç Anadolu ve Karadeniz oldu. Düne kadar "Koalisyon isteyenler mutlu mu??!?" kalıbıyla bu bölgelerde halkın diline pelesenk olan sözcük, Erdoğan'ın bugünkü konuşmasıyla beraber "Tabi canım en doğrusu MHP'yle koalisyon" versiyonuyla gündemde... - İlk buluşmalarındaki çiftlerde (18-35 yaş aralığı) ise koalisyon kelimesini kullanma oranı bir hayli yüksek. Konuşacak ortak konu olarak seçimler ve sonrasına sarılan genç çiftler 3 saatlik bir randevuyu ortalama 76 kez koalisyon diyerek tamamlıyorlar... - Akşam oturmasına misafirliğe giden orta yaş ve üzeri aileler ise bu konuda liderliği rakı masalarıyla paylaşıyor. Her iki kesimde de 3 saat için bu rakam 87'ya tekabül ediyor... - Ortalama bir haber metninde "Koalisyon" sözcüğünün kullanım sayısı ise başlıktaki ve bu az önce kullandığımızla birlikte 23. Dur ya düz 25 yapalım biz onu: