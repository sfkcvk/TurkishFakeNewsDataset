Tophane Kültür ve Sanat Vakfı: "Acı çekmek, sanatçının yaratım sürecini hızlandırıyor..." Tophane Kültür ve Sanat Vakfı, bu sabah düzenlediği basın toplantısıyla geçtiğimiz hafta bölgedeki sanat galerilerinin açılışında yaşanan saldırılarla ilgili olarak kamuoyunu aydınlatıcı açıklamalarda bulundu. Açıklamada saldırıların, Tophane'de faaliyet gösteren sanatçıların yaratım sürecini tetiklemekten başka bir amaç taşımadığının altı çizilirken, varoluşçuluk ve yapıbozumculuk gibi düşünce akımlarından da etkilenildiği belirtildi. 
 
Olayların bölgedeki yaşam tarzı ve kültürlerin çatışması gibi şeylerden ziyade, toplumun sanatçıyı üretime teşvik etmesi yönünde bir çaba olarak algılanması gerektiğini ifade eden Dernek Başkanı İsmail Güldoğan, kamuoyunda yeterince anlaşılamamaktan şikayetçi oldu. 
 
"Tabii ki kırıp dökmeler ilk bakışta hoş görünmeyebilir, ama gerçekleşenler farkı okumalara açık hadiselerdir." sözleriyle olaya bambaşka bir perspektiften de bakılabileceğini gözler önüne seren Güldoğan, "Tarihte de en yaratıcı eserlerin ve sanatsal açıdan en bereketli dönemlerin, kriz, bunalım, sıkıntı zamanlarına denk geldiğini görüyoruz. Franz Kafka, Vincent Van Gogh, Jean Paul Sartre, Jean Paul Belmondo, Dostoyevski gibi büyük sanatçıların hayatlarına baktığımızda; en verimli çağlarının itilip kakıldıkları, acı çektikleri dönemlere rastlamasına birer tesadüf diyebilir miyiz?" şeklinde konuştu. 
 
İşte Güldoğan'ın konuşmasından bazı satır başları: