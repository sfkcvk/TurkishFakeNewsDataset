Erdoğan'ın Sigara Karşıtı Konuşması Etkisini Gösterdi: AKP Etimesgut Gençlik Kolları, Semtteki Tekel Bayiini Bastı... 9 Şubat Dünya Sigarayı Bırakma günü dolayısı ile gündemine sigara konusunu alan ve çok sert ifadeler kullanan Erdoğan'ın sözleri, üzerinden çok geçmeden yankı buldu. Ankara Etimesgut'ta toplanan bir grup genç, sigara satışını protesto adına semtte bulunan bir tekel bayini yağmalarken, olaylar halen yatıştırılabilmiş değil... Cumhurbaşkanlığı Külliyesindeki resepsiyonda Erdoğan'ın sarfettiği 'Sigara içmenin özgürlüğü olamaz' şeklindeki sözlerin hemen ardından Türkiye'nin dört bir yanında sigara karşıtı gösterilerin de startı verildi. İlk olarak Ankara Etimesgut'ta AKP Etimesgut Gençlik Teşkilatı'na mensup 100 kadar eylemci, etrafını sardıkları bir tekel bayiine sigaraları kendilerine teslime etmesi için 10 dakika süre tanırlarken, dükkan sahibinin direnmesi üzerine olaylar çıktı.  Protesto için yüzlerine ve vücutlarına nikotin bandı takan eylemcilerden Gençlik Kolları Başkanı Sami Düzyeren, artık sigara satışına hoşgörü gösteremeyeceklerini vurgulayarak 'Biz bisküvi almak için bile girdiğimiz dükkanda nefsimizle mücadele etmek zorunda değiliz. Kapalı alanda yasak. E açık alana da yasak geliyor... Madem kapalı-açık alan içilmiyor, bu adam da bu sigarayı satmayacak kardeşim. Sat-ma-ya-cak.' ifadelerini kullandı. Düzyeren'in, kendisine "Madem öyle yasaklasınlar satışını kardeşim. Vergisini çatır çatır alırlarken iyi, sesleri çıkmıyor. İllegal bir iş yapmıyoruz burada!" şeklinde karşı çıkan dükkan sahibi M.T'ye kafa atarak karşılık vermesiyle birlikte gerginlik bir anda büyüdü. Basın mesuplarına dönerek, 2 saattir sigara içmediği için kafasının yerinde olmadığını belirten Düzyeren, daha sonra yanında bulunan kolonyayı sigara reyonunun üstüne dökerek dükkanı ateşe verdi. Haber yayına hazırlandığı sırada semtteki diğer tekel bayi sahipleri, eylemci gençleri oturup bir sigara içerek sakinleşmeye davet ederlerken, Erdoğan'ın sözleri sonrası ülke genelinde patlak veren sigara eylemleri ise güne damgasını vurdu. Ekonomik gidişat ve terör sorunuyla birlikte Türkiye gündeminin en tepesine yerleşen sigara sorununa bağlı bugün yurt çapında gerçekleşen olaylardan bazıları ise şöyle: : Kent meydanında toplanan sigara karşıtları protestoların ardından hızlarını alamayarak tütün tarlalarına hareket etti. Tarlada çalışanların hem tütün topladıklaı hem Kürt olduklarının anlaşılmasıyla iyice coşan kitle, haber yayına hazırlandığı sırada katliam hazırlıklarına başlamıştı  Dünya Sigara Bırakma Günü nedeniyle AK Parti'den istifa ederek topluca teşkilat binasında da sigara içiren MHP'ye geçen ilçe örgütünün yarın geri dönmesi bekleniyor.  Vatandaş, özel firmalara ait sigara dağıtımı yapan 3 adet hafif ticari araca saldırdı. Olayda araçlarda maddi hasar meydana gelirken, vücutlarına levye darbesi alan 8 vatandaşın ise tedavisi ise sürüyor.  Sigara içtiği için sokakta bir vatandaşa saldırılmasının ardından şehrin önemli bir bölümü oruç tutmaya başladı. Valilik "Ya durun Ramazan değil bu başka şey" uyarısı yapıyor.  Toplam 5 hektar tütün tarlası,ateşe verildi. Kalan mahsülleri bir dahakine buğday ekeceklerine söz vererek kurtaran tarla sahipleri, göz yaşlarını tutamadı...  Şehrin göbeğinde, göz göre göre 17 Senedir Büfecilik yapan A.Z, Karakola giderek teslim oldu... İfadesi alınan büfeci, tutuksuz yargılanmak üzere serbest bırakıldı...