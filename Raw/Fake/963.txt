Türk Psikiyatri Derneği'nden Sevindiren Karar Geçtiğimiz hafta sonu Ankara'da düzenlenen Türk Psikiyatri Derneği 28. Olağan Değerlendirme Kongresi'ne, dernek yönetiminin aldığı radikal bir karar damgasını vurdu. Alınan yeni kararla bundan böyle kendisine "deli", "şizofren", "çılgın" ve benzeri özellikler yakıştırıp bununla prim yapmaya çalışan gençleri zor günler bekliyor.
 
 
Doç.Dr. Özbükey'in sık sık alkışlarla kesilen konuşmasından bazı satır başlarını aktarıyoruz: 
 
 
 
 
 
"Gençlerimizin odalarına, giysilerine dinleyici yerleştirip bunların kendi aralarındaki muhabbetleri dinleyecek olursanız göreceksiniz, hepsi çeşit çeşit ruhsal rahatsızlıktan muzdarip olduklarını sanıyorlar. Biri ben bipolarım diyor, diğeri şizofrenim diyor, hiçbir şey bulamayan majör depresyona oynuyor. Sorsan bir tane normal yok içlerinde. Üstelik kendisine ne kadar ağır hastalık yakıştırırsa, çevresindekileri ne derece büyük bir manyak olduğuna inandırısa arkadaşları arasında o kadar popüler oluyor. Artık bu gidişe bir dur demenin zamanı gelmiştir değerli arkadaşlarım!"
 
Doç.Dr. Özbükey konuşmasının ardından bu gençlerin toplu ıslahı için kendine deli diyenin direkt akıl hastanesine yatırılıp 18 yaşını doldurana kadar da orada tutulmasını sağlayan bir tasarıyı oylamaya sundu. Alkışlar ve tezahüratlar arasında oybirliği ile kabul edilen tasarı, önümüzdeki yasama döneminde meclis gündemine sunulacak. Tasarının kanunlaşmasına şimdiden kesin gözüyle bakılıyor.