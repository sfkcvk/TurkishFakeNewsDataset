Türkiye, Xhamster'ın Kapatılmasının Acısını Sessiz Sedasız Yaşamaya Devam Ediyor İnternet üzerinden sunduğu eğlenceli içerik ve zengin çeşitliliğiyle Türkiye'den en fazla ziyaret edilen sitelerin başında gelen xhamster'ın geçtiğimiz günlerde tamamen erişime engellenmesi ile beraber ülke genelinde yaşanan gerginlik endişe verici boyutlara ulaştı. Vatandaşların, sitenin kapatılmasına karşı tepkilerini yüksek sesle dile getirmekten çekinmeleri nedeniyle oluşan sıkıntının iş gücü verimini de olumsuz yönde etkilediğine dikkat çeken uzmanlar, toplumdaki genel huzursuzluğun çatışmaya dönüşmemesi için hükümeti en kısa zamanda gerekli adımları atmaya çağırdılar.  


 

Yasaklama kararının alınmasıyla birlikte Türkiye'nin birçok şehri, ne için düzenlendiği de tam olarak anlaşılamayan sessiz protesto gösterilerine ev sahipliği yaptı. Genciyle, yaşlısıyla her kesimden, her görüşten insanın omuz omuza yürüdüğü gösterilerde vatandaşlar ne istediklerini yüksek sesle dile getirmekten çekinirken, ıslık ve alkışlarla yapılan protestolar gün boyu sürdü. Oldukça gergin oldukları gözlenen göstericiler, ellerindeki, "awesome 18 year old brunette:(", "Özlüyoruz...", "Şey... Ulan var ya.. Neyse...", "Bu olmadı.. Bu hiç olmadı..." şeklindeki dövizlerle dertlerini anlatmaya çalıştılar. 

 

Türkiye genelinde oluşan bu olumsuz tabloyu destekleyen bir açıklama da dün sabah itibariyle Türk Psikiyatri Derneği'nden geldi. Dernek Başkanı Prof.Dr. Aylin Uncu düzenlediği basın toplantısında sadece son bir hafta içerisinde kliniklerde yaşanan yoğunluğun had safhaya ulaştığını söylerken, özellikle "anksiyete bozukluğu" tanısıyla kliniklere başvuran hasta sayısında %87'ye varan ciddi bir artış olduğunu vurguladı. Genellikle 16-72 yaş arasındaki erkeklerin bu yoğunluğa sebep olduğunu söyleyen Uncu, "Ne yazık ki bu hastalarımızla diyalog kurmakta oldukça zorlanıyoruz. Son zamanlarda başlarından travmatik bir olay geçmiş, o belli ancak henüz net bir bulguya ulaşmış değiliz. Toplumsal olarak bastırılan, biliçdışına itilen tepkiler ruh sağlığını olumsuz yönde etkiliyor. Ülke olarak derdimizi bi söylesek rahatlayacağız.." şeklindeki sözleriyle endişelerini dile getirdi.    

 

Türk Psikiyatri Derneği'nden gelen bu açıklamanın ardından sabah saatlerinde İçişleri Bakanlığı'ndan yapılan açıklama da, Prof. Dr. Aylin Uncu'nun endişelerini destekler nitelikte. Bakanlık adına konuşan Müsteşar Yardımcısı Bekir Sami Özbulut, "Bir hafta gibi bir süre içerisinde 2011 yılında gerçekleştirilen toplam tutuklama sayısını egale ettik. Toplumda artan gerginliğe paralel olarak darp, yaralama ve cinayet oranları aldı başını yürüdü. Vatandaş çok gergin, kaşının üstünde gözü var diye millet birbirine giriyo" derken, konuşmasında ekonomik verilerin yansıttığı olumsuz istatistiklere de değindi. Üretim ve sanayideki iş gücü kaybının ciddi boyutlarda olduğunun altını çizen Özbulut, özellikle kağıt, kağıt ürünleri ve bunlara bağlı yan sektörlerde yaşanan ani daralmanın düşündürücü boyutlarda olduğunu kaydetti.

 

Yasaklama kararının ardından halkın yanısıra devletin çeşitli kademelerinden de yoğun eleştiri alan Ulaştırma Bakanlığı ve BTTK yetkilileri, bu öğlen saatlerinde bakanlık binasında düzenlenen kısa bir basın toplantısıyla eleştirileri yanıtladılar.
 
Toplantıda yetkililerin xhamster sitesinin toplumda üstlendiği kritik rolü idrak edememiş olduğu yönündeki eleştiriler karşısında sıkıntılı anlar yaşayan Ulaştırma Bakanlığı Sözcüsü Mesir Üzmez, eleştiriyi yönelten muhabirin tutuklanmasının ardından, "Yasalarımızda önceden tanımlanmış bazı katalog suçlar vardır, bu kapsama giren sitelere kapatma işlemi uygulanacağı da yasada net bir şekilde belirtilmiştir. Biz sadece bu yasaları uygulayan bir kurum olarak bi ucundan tuttuk, koca ülke çorap söküğü gibi geldi. Bütün memleketi tamamen xhamster'ın hizada tuttuğunu bilmenin normal bir yolu vardıysa siz de bana söyleyin?" şeklinde konuştu.

 

Kamuoyunu biraz olayın iyi tarafına bakmaya da davet eden Mesir Üzmez, "Sırf şu bir haftada internet bağlantı hızı ve kullanılabilir bant genişliklerinde %22'ye varan bir artış oldu." derken, bundan sonra atılabilecek adımlarla ilgili bir soruyu da, "Problemi en sağlıklı şekilde çözmek için arkadaşlarımızla çalışıyoruz. Şu anda pek çok opsiyon masada" sözleriyle yanıtladı. 
 
Üzmez, bondage, S&M, squirt gibi şeyler kesinlikle söz konusu olmamakla beraber, kısa dönemde hiç değilse blonde, brunette, redhead ve barely legal gibi bazı opsiyonların kontrollü olarak halka sunulabileceğinin müjdesini verirken, konuşmasının sonunda halen girilebilen kıyıda köşede kalmış birkaç sitenin adresini basın mensuplarıyla paylaşmayı da ihmal etmedi.