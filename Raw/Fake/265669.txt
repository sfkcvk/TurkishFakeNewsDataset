Türkiye, Sigarasına Sahip Çıkıyor: ''Yunanistan'a doğru çıkma balkon yapsak orada içeriz aslında...'' Cumhurbaşkanı Erdoğan'ın geçtiğimiz günlerde kapalı alanda sigara içen gençlere "Terbiyesiz" diyerek kızması, tüm Türkiye'de “Onu da mı içemiyoruz yani şimdi?” tedirginliğine yol açarken; rahat rahat sigara içebilmek için çözüm arayışları da başladı. Her şehrin girişine bir gözcü koymaktan, sadece tuvalette sigara içmeye kadar çeşitli alternatifleri masaya yatıran tiryakiler, Edirne sınırından Yunanistan'a doğru çıkma balkon yapma fikrine de oldukça sıcak bakıyor. Konu hakkında bu sabah bir açıklama yapan Sigaraya Özgürlük İnsiyatifi Sözcüsü Demir Aybakan, tiryakilere uygulanan baskının her geçen gün artmasından şikayet etti. Tütün mamüllerine gösterilen sıfır tolerans nedeniyle değişik çözümlere yöneldiklerini ve her ne olursa olsun sigaradan vazgeçmeyeceklerini kaydeden deneyimli tiryaki, sigara içmek için sık sık sözlerine ara verdi. Edirne'den, Ardahan'a, Sinop'tan Hatay'a tüm Türkiye'de hassas bir dönemden geçtiklerine değinen Aybakan, Yunanistan'da doğru yapılacak genişçe bir çıkma balkonun şu an için en kesin çözüm olduğunu belirtirken, "Şimdilik en geniş çaplı mücadele Trakya'da başlamış durumda. Edirne'den çıkma balkon inşaatına başladık" dedi. Komşu illerden gelen destekle kısa sürede mesafe katettiklerini de dile getiren Aybakan, "İnanır mısınız, kendi evinden söktüğü tuğlayı briketi taşıyor insanlar... Dev kazanlarda kadınlarımız çimento karıyor. Görmeniz lazım gerçekten duygusal bir tablo... Hızlı çalışırsak 1 aya yaparız biz orayı." şeklindeki sözleriyle, çıkma balkonun inşaatı hakkında bilgi verdi. Edirne'de yapılacak çıkma balkonun özellikle Marmara bölgesi ve büyük şehirlerdeki tiryakiler için büyük bir rahatlama getirmesi beklenirken, diğer bölgelerde ise Tayyip Erdoğan'a çaktırmadan sigara içmek için alınan önlemler ise şöyle oldu:  Şehirde yerleşik Alman ve Rus vatandaşlarıyla anlaşma sağlayan Türk tarafı, Cumhurbaşkanı'nın Antalya'ya giriş yapması durumunda ellerindeki sigaraları "Yo yo onlar içiyo" sözleriyle yabancı uyruklulara geçici olarak verme konusunda mutabık kaldı.  Şehirdeki dumanı dağıtmak için "3 gün 3 gece durmadan sema" gösterisine davet edilen kentin geleneksel yüzü semazenler, duruma tepkili...  Akyaka Sınır Kapısı'ndan azcık başlarını uzatarak sigara içmeye çalışan iki vatandaşımız, Ermenistan tarafından açılan ateş nedeniyle hafif yaralandı. Hastaneye kaldırılan vatandaşların sağlık durumları iyi.  "Yeniden Suriye'ye bağlansak mı? " sorularının ardından halk referanduma gitmeyi tartışıyor.  Şehirde oluşturulan heyet, İmralı, Kandil ve HDP Genel Merkezi'yle "Özerklik: Lamı cimi yok, artık son derede acil ihtiyacımız" başlıklı görüşmeleri başlatmak üzere harekete geçti.  "Lan nerden gelecek Bilecik'e" rahatlığı, Cumhurbaşkanı'nın her Ankara-İstanbul uçuşunda Bilecik üzerinden geçtiğinin fark edilmesiyle telaşa dönüştü. Vatandaşlar, şehrin üstünü tamamen örtecek bir mukavva yapabilmek için seferber oldu. Kent merkezinin tavanını yukarıya bakacak şekilde aynayla kaplatmak da seçenekler arasında...