Beklediği SMS Gelmeyen Genç Kalp Krizi Geçirdi Sakarya'nın Serdivan ilçesinde iki arkadaşıyla birlikte yaşayan Sakarya Üniversitesi Matematik Bölümü 2. sınıf öğrencisi Mehdi Tüten (21), arkadaşları ile beraber yediği akşam yemeğinin ardından, odasına çekilmek istediğini belirtti ve odasına gitmesinin üzerinden çok geçmeden, cep telefonuna gelen mesaj sesinin ardından büyük bir gürültü ile yere yığıldı. Gürültü üzerine hemen odaya koşan arkadaşları tarafından cansız bedeni yere uzanmış olarak bulunan gencin elinde cep telefonu olduğu belirtilirken, gözlerinin de açık olduğu vurgulandı.
 
Yapılan araştırmalar sonucunda uzun zamandır hoşlandığı bir kızdan mesaj beklediği öğrenilen gencin, cep telefonuna mesaj gelmesinin ardından, mesajın kullandığı GSM operatöründen geldiğini farketmesiyle yere yığıldığı tespit edildi. Tüm bu gelişmelerin ardından acılı ailenin ilgili GSM operatörüne dava açması bekleniyor.