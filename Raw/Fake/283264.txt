Gerçekten Çinli Dövmeyi Başarabilen MHP Buca İlçe Teşkilatı, Ülkücü Camianın Gururu Oldu... Çin hükümeti tarafından Uygur Türkleri'ne uygulanan asimilasyon politikalarını protesto amacıyla başlatılan "sen de bir çekik gözlü döv" kampanyasında iyi haber, İzmir Buca'dan geldi. Kampanyanın 3. gününe girilirken nihayet gerçekten bir Çin Halk Cumhuriyeti vatandaşı dövmeyi başaran MHP Buca İlçe Teşkilatı, camianın da gururu oldu... Konuyla ilgili olarak bir basın toplantısı düzenleyen İlçe Başkanı Kutan Erenler(32), Buca Ülkü Ocakları üyesi 20 kişilik grup ve darp edilen Çin Halk Cumhuriyeti vatandaşı ile birlikte kameraların karşısına geçti. Adının Xiao Lang-hao olduğu öğrenilen Çinli turistin pasaportunu basın mensuplarıyla paylaşan Erenler, camia olarak bir süredir kendilerine karşı yürütülen  'Çinli diye dövmedikleri uzak doğulu kalmadı, bir tek Çinli'yi bulamadılar' şeklindeki karalama kampanyasına da gereken cevabı verdiklerini kaydetti. Camiayı daha fazla yıpratmamak ve yeni bir talihsizliğe daha fırsat vermemek için dövmeden önce Çinli turistten pasaportunu göstermesini istediklerini belirten Erenler, "Bunun öncesinde bize pasaportunu göstermemekte direnen bir kaç Japon, Filipinli ve iki de Kırgız kardeşimizi hafifçe darp ettik gerçi ama o dayakların Uygur Türkleri ile ilgisi olmadığı için sayılmaz. Onlar 'sen kimsin de bize pasaportunu göstermiyon lan' dayağı yediler. Bu arkadaşımız ise bizzat Çin hükümetini temsilen dayak yedi." sözleriyle de Buca İlçe teşkilatını başarıya götüren titiz çalışma sürecini aktardı. Erenler, haberin duyulmasının ardından çevre ilçelerdeki teşkilatlardan da çok sayıda tebrik ve teşekkür mesajı aldıklarını belirtirken, birçok partilinin de "Şunu bize de yollasanıza. Hazır garanti Çinli bulmuşken kaçırmayalım" şeklinde taleplerle kendilerine geldiğini ifade etti. Eldeki mevcut tek Çinli'yi hor kullanmamak adına şimdilik bu talepleri geri çevirmek durumunda olduklarını söyleyen MHP Buca İlçe Başkanı, "Gönül isterdi ki Çinli döverek Uygur Türkleri'ne sahip çıkma coşkusunu bütün arkadaşlarımız yaşasın ama biz tabii o ilk sevinçle başta düşünemedik, biraz ağır girişmiş bulunduk. Önce bu arkadaşımızın bi tedavisini yaptıralım da sonra tekrar değerlendiricez durumu. Zira maalesef kendisinin bilinci kapanmak üzere" ifadelerine yer verdi. İlçe başkanı ve partililer daha sonra yanlarındaki Çinli ile birlikte Buca Devlet Hastanesi'ne doğru yola çıkarlarken, haber yayına hazırlandığı sırada MHP Merkez Karar Yürütme Kurulu tarafından yapılan "Tabanın sesini dinlemeyerek ne kadar doğru bir karar verdiğimiz bir kez daha görülmüştür. Taban bu işte, neyini dinliycen?" açıklaması ise teşkilatın sevincine bir nebze de olsa gölge düşürdü.