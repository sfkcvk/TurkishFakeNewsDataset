Cumhurbaşkanı Erdoğan, İHH'nin Ardından Dönemin Başbakanı'na da Sert Çıktı: ''Yaa sen baban yaşında adama nasıl one minute diye...'' İsrail’le yapılan anlaşmanın ardından İHH'ye yönelik eleştirileriyle gündeme gelen Cumhurbaşkanı Erdoğan’ın hedefinde bu kez dönemin Başbakanı vardı. “Birisi de kalkmış orada babası yaşında bir devlet adamına herkesin önünde çok afedersiniz one minute diye saygısızlık yapmış. Her şeyi geçtim, bizim kültürümüzde en başta büyüğe saygı vardır...” diyen Erdoğan, Türkiye'nin geçmişte bu tarz ölçüsüz çıkışlar nedeniyle yaşadığı sıkıntılara dikkat çekti. 2010 yılında Gazze’ye giderken İsrail askerlerinin çıkarma yapması sonucunda 9 Türk vatandaşının öldüğü Mavi Marmara gemisi, iki ülke arasında yapılan yeni anlaşmanın ardından bir kez daha gündeme geldi. Dün, İHH'nin anlaşmayla ilgili sitemlerine “Giderken dönemin Başbakanı'na mı sordunuz?” şeklinde yanıt veren Cumhurbaşkanı Erdoğan, eleştirilerini bugün de sürdürdü: “Ha, bakın dönemin Başbakanı da hatalı orada. Bunlara söz ve tavırlarıyla adeta cesaret verme noktasında hareket etmiş. Onun da yanlışlarını ifade etmek bizim boynumuzun borcu...”  Cumhurbaşkanlığı döneminde Başbakan Erdoğan’la çalışma fırsatı bulamadığını, ancak böyle bir olanak olsaydı kendisini mutlak suretle uyaracağını da ekleyen Tayyip Erdoğan, şöyle devam etti: “Değerli kardeşlerim, Davos’ta gerçekleşen o üzücü olayı hepiniz hatırlıyorsunuz. Dönemin Başbakanı'nın orada diplomatik teamüllere tamamen aykırı bir şekilde yaptığı davranışın bedelini bu millet ödemedi mi? Hadi diplomasiyi de bir kenara bırakalım. Sayın Şimon Peres yanılmıyorsam o sırada 80 küsür yaşında idi. Orada en başta bir büyüğe saygısızlık olayı var. Bu kesinlikle bizim kültürümüzün kabul edebileceği bir şey değildir. Fikirlerine katılmasan bile saygı ile dinleyeceksin. Biz büyüklerimizin yanında bırak lafını kesmeyi, bacak bacak üstüne atmayı dahi ayıp gören bir terbiye ile yetiştik. Ama ahh işte bunlar bunu bilmezler. Ne saygı bilirleeer, ne diplomasi bilirler... Ya sen kime sordun da böyle bir şey yapıyorsun? Bunu yaptın da eline ne geçti?” Dönemim başbakanının yalnızca Davos’ta yaptıklarıyla yetinmeyip, İHH konusunda da kimi açıklamalarda bulunduğuna dikkat çeken Cumhurbaşkanı Erdoğan, bunların da yenilir yutulur cinsten olmadığını ifade etti. Cumhurbaşkanı, “Bakınız Mavi Marmara tatsızlığından sonra ne demiş kendisi: ‘ .’ Peki ben soruyorum, bugün bizim kıyılarımıza yabancı bir gemi zorla gelmeye çalışsa ne yapacağız? Buyur geçin mi diyeceğiz? Böyle bir devlet anlayışı olabilir mi? Değerli kardeşlerim, bunların bildiği ancak konuşmak. Daha da bir şey bilmezler…” sözleriyle de Başbakan Erdoğan’ın devlet adamlığı kimliğinden uzak olduğunu dile getirdi. Son olarak, devlet mekanizmasında böyle hataların tekrarlanmamasın adına başkanlık sisteminin şart olduğunu bir kez daha vurgulayan Tayyip Erdoğan, “Bu şekilde çift başlılığın bize verdiği zararlar ortada değerli kadeşlerim. Bugün ben devletin tek Başkan'ı olarak o toplantıya katılmış olsam böyle bir olayın yaşanabileceğine ihtimal veriyor musunuz?" ifadelerine yer verdi. Cumhurbaşkanı Erdoğan'ın sert eleştirilerinin ardındansa gözler dönemin Başbakan'ı Erdoğan'a çevrildi. Görevi sırasında paralel yapıya verdiği destek nedeniyle bir süredir hakkında soruşturma yürütülen ve şu an yurt dışında bulunan Erdoğan'dan henüz bir açıklama gelmezken, avukatı ise "2 seneye hepsi değişir nasılsa, o zaman müvekkilim gereken yanıtları verecektir, şimdi ne desek yalan" açıklamasıyla yetindi.