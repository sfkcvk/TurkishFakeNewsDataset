Cezayir, Gittikleri Her Ülkede Fransa'nın Bu Ülkeye Yaptığı Zulmü Anlatan Türk Diplomatlar Yüzünden Sıkıntılı Günler Yaşıyor Fransa'da çıkarılması planlanan Ermeni Soykırımı ile ilgili yasa hakkında Türkiye'de süren tartışmalar, son olarak Cezayir'e de sıçradı. Türkiye'nin misilleme yapmak adına "Gittiğimiz her ülkede Fransa'nın Cezayir'e yaptıklarını anlatırız" şeklindeki açıklamalarını başta sevinçle karşıladıklarını belirten Cezayir Dışişleri Bakanı Mourad Medelci, "Ancak maalesef hakkımızda öyle şeyler anlatmışlar, öyle bir üslup kullanmışlar ki insan içine çıkmaya utanır hale geldik. 'Fransızlar var ya, bu Cezayirlileri zamanında çok feci ossurtmuş, bayaa öttürmüş' diye anlatılır mı bu işler ya, ayıp denen bir şey var." sözleriyle, Türkiye'den kulis çalışmalarını abartıya kaçmadan yapmasını rica etti.

 

Fransa’nın 1915 olaylarıyla ilgili Ermeni iddialarının inkarını suç sayan yasa tasarısının ardından Türkiye ile Fransa arasında başlayan demeç savaşına, Dışişleri Bakanı Mourad Medelci'nin yaptığı açıklamalarla Cezayir de dahil oldu. Yasa tasarısının insan haklarına aykırı olduğu konusunda Türkiye ile hemfikir olduklarını vurgulayan Medelci, buna rağmen Türk cephesinin misilleme yapmak adına Cezayir'de yaşananları ölçüsüzce kullanmasını hoş karşılamadıklarını söyledi.

 

Türk dostlarının iyi niyetle başladıkları bu propaganda savaşında, oldukça kısa bir süre içinde kendilerini dünya kamuoyuna rezil ettiklerini ifade eden Dışişleri Bakanı, "Tamam Fransızları köşeye sıkıştırmaya her türlü varız ama bunun da bir yolu, yordamı var. Gittiğiniz her yerde 'Oğlum var ya bu Fransızlar Cezayirlileri nasıl hacamat etmiş ya, afedersiniz ağızlarına sıçmışlar' derseniz o şık olmaz..." derken, eleştirilerini şu sözlerle sürdürdü:
 
"Biz de bu duruma dün Rusya'dan gelen telefonla uyandık. Artık Türk yetkililer ne anlatmışsa, bizzat Başkan Dmitry Medvedev aradı, 'Abi iyi misiniz? Biz olayların bu kadar ayrıntısını bilmiyoduk, çok büyük geçmiş olsun' diye iki saat teselli etmeye çalıştı bizi. Zaten ondan sonra da telefonların, resmi temasların ardı arkası kesilmedi. Adamlar 'Fransızlar Cezayir'e ne geçirdi zamanında'dan girmişler, 'Yazık lan şunların haline bak, garibanların bir elinden tutan da olmamış, koyun gibi yatmışlar Fransa'nın önüne'ye kadar götürmüşler işi. Yani afedersiniz ama böyle diplomasi olmaz olsun. Bizim de bir onurumuz, haysiyetimiz, şerefimiz var..."

 

Yaptığı açıklamaları sadece Türkiye'nin değil tüm dünya kamuoyunun dikkate alması gerektiğini de vurgulayan Mourad Medelci, "Bakın çok büyük acılar yaşadık evet, büyük zulümler gördük ancak herkes şunu bilsin, özellikle de Türk dostlarımız; bizim de elimiz armut toplamadı, biz de az Fransız öldürmedik yani" diyerek, bu ülke karşısında ellerinden geldiğince mücadele verdiklerinin altını çizerken, "Hadi tamam ballandıra ballandıra anlatıyosun, 'Adamları böyle parçalamışlar, kadınlara-kızlara şöyle böyle etmişler' ne demek, bunlar konuşulacak şey mi ya..." sözleriyle de, diplomatik anlamda yaşadıkları hayal kırıklığının altını çizdi.

 

Konuşmasının sonunda, Fransa'nın Afrika'da eziyet ettiği başka bir araba daha ülke bulunduğuna dikkat çeken öfkeli bakan, "Bizi anlattınız ettiniz, tamam çok güzel sağolun eksik olmayın da, esas bu Kara Afrika tabir ettiğimiz kısmı anlatın bi zahmet. Bakın Senegal var, Sudan, Nijer daha böyle bi sürü var; herifler asıl onları çok fena yaptı... Çünkü yani biz yine çakaralmazıydı mavzeriydi filan bi şekilde direndik iyi kötü, o Afrikalı naapsın? Ki o dönem bi de don paça, elde mızrak ağzında tabakla ububu ububu diye dolaşan adamdı bunlar, bunlara niye dikkat çekilmiyor? Mesele Fransa'ya dersini vermekse madem, lütfen bunlar da göz önüne alınsın." diyerek dost ve müttefik Türkiye'ye önemli mesajlar vermeyi de ihmal etmedi.