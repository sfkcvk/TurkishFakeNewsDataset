Mardin'de 13 Yaşındaki Kıza Tecavüz Davasının Ardından, Yetişkin Erkeklerin Çocuk Tacizinden Korunması İçin Düğmeye Basıldı Mardin'de 13 yaşındaki N.Ç.'ye tecavüz eden 24 kişinin yargılandığı dava ile ilgili olarak yaşanan tartışmalar, Türkiye'de gözlerin yine tacizci minik kızlara çevrilmesine neden oldu. Konuyla ilgili hazırlanan raporu Aileden Sorumlu Devlet Bakanlığının bilgisine sunan Yargıtay 23. daire Başkanlığı, günümüz Türkiye'sinde kelli felli, belli bir yaşı geçmiş adamların yaşadığı cinsel baskı ve tacize dikkat çekerek gerekli önlemlerin bir an önce alınması tavsiyesinde bulunuldu. 

 

Yargıtay tarafından hazırlanan raporda yer alan istatistiklere göre, ülkemizde her dakika ortalama 7 yetişkin erkeğin, küçük kız çocuklarının tacizine uğradığı açık bir şekilde ortaya konulurken, "Bugün herkes kadını, çocuğu eşcinseli bilmemneyi korumaktan bahsediyor ama bu erkeklerimizin durumuna nedense göz yumuluyor. 'Koca adam bunlar, küçücük kız ne yapacak ki buna' diye düşünmek maalesef işin kolayına kaçmaktır. Siz o kızların ne kadar fettan olabildiğini biliyor musunuz?" ifadelerine yer verildi.

 

Yargıtay'dan gelen raporu değerlendiren Aileden Sorumlu Devlet Bakanlığı ise, Bakanlığın Kızılay'daki merkezinde bu sabah bir basın açıklaması yaptı. Toplantıda konuşan Bakanlık Sözcüsü Ercan Süregel, olayın öncelikle bir eğitim sorunu olarak kabul edilmesi gerekliliğini vurgularken, bugün yetişkin erkeklere tecavüz eden kız çocukları sıralamasında Türkiye'nin istatistiki olarak maalesef Suudi Arabistan ve Afganistan'ın ardından 3. sırada olduğunun da altını çizdi. 

 

Taciz gerçeğinin sadece ülkemizde değil dünyanın her yerinde yaşanan çok ciddi bir problem olduğunu belirten Süregel, "Gerek bakanlığımıza e-mail veya telefon yoluyla olsun, bizzat mahalli karakollara savcılıklara başvuru şeklinde olsun biz her gün, her yaştan erkek vatandaşımızdan, 12-13 yaşındaki kızların kendilerine laf attığına, sarkıntılık ettiğine yönelik çok sayıda şikayet alıyoruz." dedi.

 

Kendilerine ulaşan resmi şikayetlerin buzdağının sadece görünen kısmı olduğunun da altını çizen Süregel, "Ama bi de işin gizlenen tarafı var çünkü maalesef toplumumuzda bir 'kol kırılır yen içinde kalır' anlayışı hakim. Minik kızlar tarafından namusuna ırzına göz dikilen vatandaşlarımızın pek çoğu bu konuyu kendi ayıpları zannetme yanılgısına düşüp, utanç ve suçluluk hissiyle susuyorlar. Bu şekilde aile içine saklanan, hasıraltı edilen taciz ve tecavüz vakalarını da göz önüne alırsak ortaya korkunç bir tablo çıkıyor." sözleriyle toplumsal bilincin yetersizliğinden dert yandı.

 

Bir süredir konu ile ilgili yürütülen çalışmalarda somut bir noktaya gelindiğini de ifade eden Bakanlık sözcüsü, ilk etapta çalışan erkeklere minik kızların tacizlerinden korunmak için ne yapabileceklerinin anlatılacağı eğitim seminerleri ve yetişkinlere yönelik "Koruyucu çocuk uygulaması" gibi önlemlerin gündemde olduğunu duyurdu.


 

Düzenlenecek olan eğitim seminerleriyle yetişkin erkeklere özellikle "bedenim bana aittir" bilincinin aşılanması ve "dokunulması yasak olan yerlerim" refleksinin kazandırılması hedeflenirken, tacizci kız çocukları tarafından sıklıkla uygulanan yaklaşma yöntemleri de ayrıntılı olarak anlatılacak. Bu seminerlerde yetişkinlerin sosyal gelişimini ve güven duygusunu zedelememeye de özen gösterileceğini belirten Ercan Süregel, "Elbette onlarla iletişim kurmaya çalışan, oyun oynamak isteyen, 'Amcacım sizi çok sevdim' diye gelen her çocuk illa ki tacizci olacak diye bir şey yok. Bizim amacımız yetişkinlere sınırı nerede çizmeleri gerektiğini öğretmek. Misal 'Tanımadığın çocukların arabasına binme', 'Bir çocuk seni evine götürmek isterse hemen işyerindeki güvenlik görevlisine haber ver'. Bunun gibi şeyler işte" diyerek önemli uyarılarda bulundu. 

 

Erkeklere yönelik kız çocuğu tacizlerini bir derece de olsa kaynağından önlemek amaçlı olarak, ABD'deki koruyucu ebeveyn uygulaması benzeri bir düzenlemenin de gündemlerinde olduğunu belirten Süregel, bu amaçla yetişkin erkeklerin yanında vardiyalı olarak görev yapacak koruyucu çocuk timlerinin eğitilmeye başlandığını müjdeledi.

 

"İşin temelinde tabii ki eğitim yatıyor ama koruyucu çocuk uygulaması sayesinde en azından kısa vadede, bugün belki 10-11 yaşında bir kız çocuğu tarafından sarkıntılığa maruz kalan, hatta ve hatta o çocuğun tecavüzüne uğrayan çaresiz yetişkin erkekleri bir nebze de olsa korumak mümkün olacak." dedi. 

 

Projenin ana çıkış noktasının, "çocuğun dilinden çocuk anlar" fikri olduğunun altını çizen Bakanlık Sözcüsü, "Bugün 7-8 yaşında bir kız çocuğu, o bildiğiniz fettan halleriyle, o tahrik edici seksapeliyle herhangi bir yetişkin erkeği çaresiz bırakabilir, ama koruyucu çocuğu bırakamaz. Koruyucu çocuk gider kızın oyuncağını kırar, saçını çeker silgisini alır, bağıra bağıra ağlar olay çıkarır, veya bişey yapar kızı ağlatır... Bu şekilde tacizleri daha başlamadan engellemek mümkün olacak diye düşünüyoruz." şeklinde konuştu.