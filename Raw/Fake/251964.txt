Önümüzdeki 200 Yılı Savaşarak Geçirmek İsteyen Bir Grup Gerizekalı Daha Ortadoğu'da Yeni Devlet Kurmaya Çalışıyor... Dün gece Irak Şam İslam Devleti (IŞİD) adlı örgütün Musul'a girmesi ajanslara bomba gibi düşerken, 2014 senesinde hala Ortadoğu'da birtakım güçlerin devlet kurmaya çalışması ise dünyada şaşkınlıkla karşılandı. Bölgedeki gözlemciler ve Ortadoğu Uzmanları böyle bir coğrafyaya bile bile ülke kurmakta olan bir grup gerizekalının varlığını doğrularken, akşam saatlerinde Erbil ve Kerkük'e doğru harekete geçtiği öğrenilen IŞİD ise ne yaptığını bilmez bir şekilde büyük bir hevesle Ortadoğu'daki varlığını ispatlamaya çalışıyor... Dün gece Musul'a girerek işgal eden IŞİD'de, sanki çok müreffeh bir devlet kuracakmış gibi yüzler gülüyor. AB temsilcileri, ABD ve Ortadoğu uzmanlarının tam bir gerizekalı olduklarından emin olduğu Irak Şam İslam Devleti, Ortadoğu'daki karışık coğrafyada bulunan bilmemkaçıncı yapı olarak yerini aldı. Bölgedeki CNN International muhabiri İan Watterson "Valla bunlar gelip biz devlet kurucaz deyince, böyle komple Musul bi kahkaha attı, o esnada girdiler... Allah akıl fikir versin" sözleriyle yaşananları aktarırken, El Cezire ise IŞİD'in bu girişimini "Ortadoğu'da kurulan en komik 10 devlet" şeklinde hazırladığı bir videoda 1. sıradan duyurdu. Örgüt olarak kuruluştan itibaren Irak Şam İslam Devleti gibi bir isim alarak niyetlerini az çok belli ettiklerini ifade eden IŞİD Komuta grubundan Asım Bin Muttalip ise "Ya bi tane de devlet biz kuralım ya, sonuçta bu kadar ülkenin bir bildiği vardır" şeklinde saçmasapan sözler sarf ederken, rehin alınan 28 Türk tır şoförünün de durumu IŞİD üst kademesine anlatma çabası sürüyor. "Abi mal taşımasak şuraya adımımı atmam vallahi, ne devleti" sözleriyle komuta kademesine ulaşmaya çalışan 28 Türk, şu ana dek dünya tarihinde hiçbir devletin şoför rehin alarak kurulmadığının altını çizse de henüz bir sonuç alabilmiş değil. Beklenmedik hamlesiyle Ortadoğu'daki dengeleri bir kez daha değiştiren IŞİD'e, bölgedeki diğer ülkelerin tepkileri ise şu şekilde oldu:  "Hehe...hehehe"  Valla biz devlet kurduk mu, kurmadık mı o bile belli değil şu an. Suriye haritasına bakın, her yerden bir değişik grup fırlıyor. En son zaten takip etmeyi de bıraktık, bakalım. Allah bir yol, bi kapı açar elbet...  Biz kurduk da kurmakla bitmiyo her şey ya, bunun tanınması etmesi varmış, bi ton dert. Yok muayenesiydi yok trafik sigortasıydı, uğraşmaya değmez...  Ya zaten biz Ortadoğu'da değiliz, Akdeniz ülkesiyiz ya. Yine de siz bilirsiniz… Aslında Avrupalı da sayılırız, si buble...  Arkadaşlara başarılar diliyoruz. Biz baya bir yıldır gösterdiğimiz yoğun çaba sonucunda yönetim olabildik. Akşam çöpleri alıyoruz, bahçe bakımını yapıp, aidat topluyoruz. Ortadoğu'da bu bile önemli, söylemiş olalım hedefi çok yüksek tutmasınlar...  Yemin ederiz bıktık...  Buyursunlar, kurabilirlerse bi tane de bize kursunlar..