Evinin Yakın Çevresinde 5 Tane Kız Meslek Lisesi Bulunan Furkan KULP(14), Yeni Sistemden Umutlu... Milli Eğitim Bakanı İsmet Yılmaz tarafından bugün açıklanan, ortaöğrenimler için 'adrese dayalı sınavsız yerleştirme sistemi' tartışmaları da beraberinde getirirken, yeni sisteme şu an dek en güçlü destek İstanbul Bahçelievler'den geldi. Bahçelievler Mevlana İlkokulu 8. sınıf öğrencisi Furkan Kulp(14), basına yaptığı açıklamada yeni sistemin öğrenciler için inanılmaz faydalı olacağını savunurken, evinin yakın çevresinde 5 adet Kız Meslek Lisesi bulunmasının ise konuyla herhangi bir ilgisinin bulunmadığını özellikle vurguladı.  TEOG yerine getirilen yeni sistem için Milli Eğitim Bakanı Yılmaz'a "Anladığım kadarıyla söylüyorum; 'Herkes evine en yakın liseye gitsin, gitmek istemeyen varsa da yiyosa sınava girsin' dedi bugün Bakan Amca. Atara atar yaptı. Bu yani eğer böyleyse bence muhteşem ve eğitim olarak bizi gerçekten çok çok üst noktalara taşıyacak süperötesi bir sistem. Baba inanılmaz sağlam bir adamsın. Öpüyorum ellerinden" sözleriyle teşekkür eden Kulp, ailesinin ısrarlarına rağmen kendisinin herhangi bir sınava girmek niyetinde olmadığını da net bir şekilde ifade etti. Kulp, "Geçen seneden başladılar sınava hazırlan derslerine dikkat et falan. Ülkede toplasan 200 tane falan adam gibi lise var. Neye hazılanıyosun? Yok bundan sonra lise sona kadar kurs murs. S..kerler" diyerek yeni sistemin öğrencilerin üzerinden sınav stresini büyük ölçüde kaldırdığına da dikkat çekti. Önümüzdeki haftadan itibaren tüm zamanını çevredeki liselerin öğrenci profillerini araştırıp hangisinden daha fazla verim alacağını hesaplayarak geçireceğini belirten Kulp, "Okul çıkışı gider önlerinde biraz takılırım. Biraz onda biraz öbüründe falan. Orhan babasından arabayı kaçırabilirse daha süper olur ama olmazsa yaya da gidilir yani, mesele yok. Şeklimiz yeter karşim..." ifadeleriyle de tercih sürecinde özenli olacağının sinyallerini verdi.