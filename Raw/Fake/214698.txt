Başbakan Erdoğan: ‘’Eylemlerden gerekli mesajı aldık. Gezi Parkı’nın yerine dünyanın en büyük umumi WC’sini yapacağız…’’ Partisinin belde belediye başkanları toplantısında Gezi Parkı eylemcilerine yaptığı 'sidikli' ve 'büyük abdestli' eleştirilerle dikkat çeken Başbakan Tayyip Erdoğan, akşam saatlerinde yaptığı grup konuşmasında sorunun çözümüne yönelik umut verici mesajlar kaydetti. Eylemlerden gerekli mesajı aldıklarını kaydeden Erdoğan, “Yahu baştan söyleseydiniz hiç bu kadar mesele olmazdı. TOKİ’ye emir verdim, fizibilite çalışmalarına başladılar bile. Allah’ın izniyle çok yakında şu an Gezi Parkı’nın bulunduğu alanda dünyanın en büyük umumi tuvaletini inşa etmek için çalışmalara başlayacağız. Artık Barok mu olur daha modern bir şey mi olur ona da bakacağız" diyerek beklenen müjdeyi verdi. Başbakan Erdoğan’ın konuşmasından bazı önemli satır başları şöyle: "Benim her İstanbullu hemşerimin İstiklal’de buluşmadan önce, Burger King’e koşup en az bir kez, en azından küçük abdestini yapmışlığı vardır. Bazısı utancından, beleşçi sanmasınlar diye, çocuk mönüsü alıp öyle gider WC'ye... Şimdi soruyorum size: Koskoca Fatih’in İstanbul’una reva görülen bu mudur? Esasen bizim Gezi Parkı’na AVM ısrarımızın altında da bu var. Bugün en temiz beleş tuvaletler AVM’lerde, gir içeri, ne sana bi şey soran olur, ne kapısına şifre koyan olur. Ama bazıları halka asıl amacımızı anlattırmadılar. Biz onları da çok iyi biliyoruz. Paralı tuvaletlerin hepsinin arkasında da bu faiz lobisi ile Cehape zihniyetinin izlerine rastlamak mümkün. Yıllarca ‘küçük 50 kuruş büyük 1 lira’ diye diye küçük yatırımcının üç kuruşuna göz dikenlerin de farkındayız. Tek parti döneminde Topçu Kışlası’nı sırf içinde beleş tuvalet var diye yıktırıp, yerine paralı tuvalet yapan, kapısına da ‘Milli Şef’e beleş’ yazanları da bu millet unutmamıştır... "Şu anda çok enteresan. Aynen o Gezi Parkı çevrecilik adına, açık konuşacağım pislikten geçilmiyor. Sidik kokusundan geçilmiyor. Birçoğu büyük abdestini oraya yapıyor. İşte bu olmaz! Bu ülkenin yüzde 99’u çevreci. Hem çevreci, hem büyük abdestli olamazsın. Ya çevreci olacaksın, ya büyük abdestini tutacaksın. İkisi bir arada olduğu zaman, adeta ters mıknatıslanma yapar. Şu an bu milletin en az % 50’si büyük abdestini zor da olsa tutuyor. Bizzat ben tutmalarını istediğim için tutan milyonlar var. O zaman hiç kusura bakma sen de tutacaksın. Tutamıyorsan da çevreciyim diye ahkam kesmeyeceksin…” “Milletimiz bize güvensin, biz bu sorunu da çözeriz. Bu işin temelini biliriz. Her yıl iki milyon pisuar hangi hükümet zamanında yapıldı? Tabii ki ve mutlaka ki bizim... Çok enteresan bi şey var şimdi. Tuvalete neden 100 numara denir? Aranızda yaşı genç olan arkadaşlar... Size diyorum Suat, Egemen! İngilizce tuvalet ne demek? Bilmiyorsun tabii, ben söyleyeyim İngilizce ‘loo’ tuvalet demek. Bunun yazılışı da aynı rakamlan yüz gibi o nedenle dilimize 100 numara olarak yerleşmiştir… Peki ben bu konuya nereden geldim? Haa evet bir şiire bağlayacaktım ama Necip Fazıl'ın bu konuda bir şiiri yok galiba. Varsa da şimdi hatırlayamadım… Dağılmayın bir yere, internet’e bakıp geliyorum…"