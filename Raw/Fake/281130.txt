Türkiye, En Son 2 Sene Önce Joffrey Öldüğünde Yaşadığına Benzer Bir Yağ Erimesi Yaşıyor... 2 sene önce halk arasında ''Sarı piç'' olarak da bilinen Joffrey Baratheon'un kendi düğününde zehirlenmesiyle büyük bir rahatlama ve yürek soğuması yaşayan milyonlar, aynı rahatlamayı bu kez 7 Haziran seçimleri sonrasında yaşıyor....  Sandıkların %50'sinden fazlasının açılmasıyla birlikte ülke çapındaki hanelerden derin bir ''Ohhh'' sesi yükselirken, ''Yeni hükümeti kim kuracak, nasıl kuracak?'', ''kim kiminle koalisyon yapacak?'', ‘erken seçim mi olur?’’ gibi sorular da şimdilik bir kenara bırakılmış durumda. Dün akşam saatlerinden itibaren yüzlerinde sabit kalan bir sırıtma ile dolaşan milyonların mevcut duruma henüz adapte olamadığına ve birçok kullanınıcının sosyal medyada ":)))" dışında anlamlı bir tepki veremediğine dikkat çeken uzmanlar, bu süreçte hayati bir karar alınmaması, gaza gelip birilerine evlilik falan teklif edilmemesi konusunda vatandaşları uyarıyorlar.  Konuyla ilgili olarak görüşlerine başvurduğumuz Uzman Psikolog ve Davranış Bilimleri Uzmanı Aycan Cemilgen ise vatandaşların bu tarz durumlarda sanki bundan sonra her şey şahane olacakmışcasına bir yanılgıya kolaylıkla kapılabildiğine dikkat çekerken "Bizim manik dönem dediğimiz aşırı serotonin salgılanmasına bağlı olarak gerçekleşen... Amaan boşverin ya hadi gidip bir şeyler içelim ehehe" sözleriyle önemli uyarılarda bulundu.  Dün akşam 19.00'dan itibaren ülke genelinde ajanslara düşen kimi gelişmeler ise şöyle:   Son olarak Kral Joffrey'nin öldüğü gün kenetlenerek tüm şehri konvoylarla dolaşan kent halkı bir kez daha bir araya geldi. Sonuçların açıklanmasının ardından kendilerini sokaklara atan Antalyalılar, Alanya Kalesi'ne dek yürüyerek sembolik Joffrey kuklalarını ateşe verdi. Mutlak suretle bir Stark-Baratheon koalisyonu kurulup dışarıdan Targaryen'lerin desteklemesini talep eden kitle, sabah saatlerinde peyderpey Antalya Kepez Ruh ve Sinir Hastalıkları Hastanesi'ne yatırıldı.  Muğla'da akşam 10 sularında gelen rahatlama ve rehavet, henüz atlatılabilmiş değil... ''Neyse ya hallederiz'', ''Tamam bi dur bakarız'' diyerek şezlonglarda geceden beri tebessümle gökyüzünü seyreden halk yüzünden tatile gelen turistlerin çoğu kendi başının çaresine bakmak zorunda kaldı.  Akşam 21.30 sularında ekrandaki "AKP 258" yazısına sabitlenen 7 kişilik arkadaş grubunun kımıldamadan duruşlarında 16.saate girildi. Gruba ilk müdahale bulundukları yerde elektroşok verilerek yapılırken, 7 kişilik ekip ve müdahale için gelen sağlık görevlileri geceyi evde halay çekerek tamamladılar.   Bütün şehir üzerinde böyle bi ürperme hakim olduğu bildirildi. Rahatlamayı tarif eden vatandaşların çoğu, durumu "hani böyle çok soğuk havada işedikten sonra olur ya, hah" şeklinde tarif ediyorlar.  Aşırı sevinen bir grup hayatlarında ilk kez Kürt halayı çekip yanan tekerleklerin üzerinden atlamalarının ardından Balıkesir'de denizin henüz ısınmadığı gerçeğiyle yüzleştiler. Soğuğun etkisiyle kendilerine gelen grup, son 14 saati seçim sonrası senaryoları üzerinde kafa yorararak geçiriyor.  Banka ve fatura kuyruklarında güleryüzle birbirine yer vermek isteyen vatandaşlar yüzünden sıra giderek uzadı. Günün sonunda kimsenin doğru düzgün bir işin ucundan tutmadığı şehirde halk, Rakı içmek için bugün bahaneye ihtiyaç duymadı.  HDP'nin barajı aşmasını kutlamak için dışarı çıkan 15 kişilik bir grup, 1 km'lik parkuru yaklaşık 3 dakika 46 saniyede koşarak, yara almadan evlerine geri döndüler.  HDP'nin "kutlama yapılmayacak" çağrısına rağmen şehir içinde konvoy yaparak dolaşan ve halaylar çeken 684.000 kişiden yarına kadar özeleştirilerini sunmaları istendi.