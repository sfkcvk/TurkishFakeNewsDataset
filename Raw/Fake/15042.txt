Valilik'ten 1 Mayıs'ta Resmi Tören Sürprizi 32 yıl aradan sonra ilk kez Taksim Meydanı’nda kutlanacak 1 Mayıs öncesi sendikalar, sivil toplum kuruluşları ve çeşitli partilerin hazırlıkları sürerken, Valilik tarafından bu sabah duyurulan sürpriz tören programı şaşkınlık yarattı.
 
1977'deki kanlı olaylardan beri ilk kez bu sene 1 Mayıs'ı Taksim Meydanı'nda kutlamaya hazırlanan sendikalar ve sivil toplum kuruluşları, bu sabah Valilik'ten gelen resmi tören programı açıklamasıyla adeta soğuk bir duş etkisi yaşadılar. Valilik tarafından sürpriz bir şekilde bu sabah yapılan açıklamada, 2009 yılından itibaren resmi tatil ilan edilen 1 Mayıs için bu yıl Taksim Meydanı'nda bir de tören programı hazırlandığı duyurulurken, programın içeriği şu şekilde açıklandı:
 
08.00 - Saygı duruşu ve İstiklal Marşı'nın okunması
 
08.15 - Sayın Vali'nin konuşması
 
09.30 - Sayın Milli Eğitim Müdürü'nün konuşması
 
10.15 - Milletvekillerinin halkla bayramlaşması 
 
11.15 - İlköğretim öğrencileri tarafından "Çalışmanın önemi" konulu şiir ve kompozisyonların okunması
 
12.00 - Halk oyunları gösterisi
 
12.00 - Mehteran gösterisi
 
12.30 - İlk ve orta dereceli okulların geçit töreni 
 
13.30 - Çevik kuvvet, Panzerler ve Motorsikletli Yunus Timlerinin geçit töreni
 
14.30 - Kapanış konuşması ve tebriklerin kabülü
 
15.30 - Saygı duruşu ve İstiklal Marşı'nın okunması 
 
16.00 - Sinan Özen konseri
 
17.00 - Seda Sayan konseri
 
18.30 - Sürpriz sanatçılar
 
21.00 - Havai fişek gösterileri

 
Valilik olarak her şeye rağmen 1 Mayıs günü bu anlamlı programı uygulamaya kararlı olduklarını da ifade eden Eskimez, "Umuyoruz işçi kardeşlerimiz de en kısa zamanda yaptıkları hatayı farkedip bizimle birlikte törenlere iştirak edecekler, hiç değilse konserlerin tadını çıkaracaklardır." diyerek açıklamalarına son verdi.