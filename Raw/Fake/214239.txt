NASA, Mars'ta Dış Mihrak İzi Bulduğunu Açıkladı Amerikan uzay ajansı NASA, 2004'ten bu yana Mars'ta keşifler yapan uzay aracı Opportunity'nin Kızıl Gezegen'de dış mihrak partiküllerine rastladığını duyurdu. Dünya dışında da mihrakların bulunduğuna dair bugüne kadar elde edilen en önemli ipucu sayılan gelişme, hükümet tarafından büyük sevinçle karşılanırken, haberin duyulmasının ardından AKP Genel Merkez binası önünde toplanan bir grup vatandaş, "Yol ver geçelim, Mars'ı ezelim!" sloganlarıyla gösteri yapmaya devam ediyor. NASA'nın Mars'ta dış mihrak bulgularına rastlandığı yönündeki açıklamalarının ardından Ankara'daki AK Parti Genel Merkezi'nde basın mensuplarının karşısına çıkan AKP Basın Sözcüsü Bahattin Eyibol gelişmeye kesinlikle şaşırmadıklarını belirterek, istihbarat birimlerinin de uzun zamandır kendilerini uyardıklarını kaydetti. "Bunların mars'ta yuvalanması elbette sebepsiz değil. Neden? Öncelikle Türkiye'nin sonrasında Dünyanın büyümesini çekemiyorlar. Her yıl 12 santim civarında genişliyor bu yer küre. Bizim iktidarda olduğumuz 10 yılda 120 santim yapar. Telaşlandılar tabi. Yarın bir gün bunlar bizi geçer de güneşe daha mı yakın olurlar diye hepsi bize saldırmakla meşgul" diyen Eyibol, sözlerine şöyle devam etti: "Olaylar başladığından beri Türkiye'nin önemli bir bölümüyle birlikte bütün dünyanın da Başbakan'ımıza karşı olduğunu, hizmetlerini çekemedikleri için kendisine karşı komplo kurduklarını zaten biliyorduk ancak gördüğünüz üzere iş taa Mars'a kadar gelmiş... Biz bu olayı aynı zamanda kendisinin sadece ülkemiz için değil, tüm evren için bir lütuf olduğunun emaresi olarak yorumluyoruz. Bundan sonra mücadelemizi sadece yedi düvele karşı değil, kainat düzeyinde vereceğimizi herkese duyurmak istiyoruz. Zaten atmosfere bu denli biber gazı salınmasının bir nedeni de bu, umarım Marstakiler ne denli kararlı olduğumuzu anlamışlardır..." Uzun yıllardır "Mars'ta hayat var, su bulundu" gibi manşetlere halkın uyutulduğunu ve malum basın organları ve NASA gibi dış organizasyonlar tarafından Mars'taki ortamın sempatik gösterilmeye çalışıldığını ifade eden Bahattin Eyidur, basın organlarını da dikkatli haber yapmaları konusunda uyardı. "Zamanında da Başbakanımızla uğraşmak isteyenlerin, Türkiye'nin önünü kesmek isteyenlerin akıbetinin ne olduğunu hepimiz hatırlıyoruz. Bugün sorumlular cezaevlerinde, Plüto gezegenlikten atılmış durumda. Mars'ın ve diğer herkesin bunlardan gerekli dersleri çıkarması gerekiyor" diyen Basın Sözcüsü, Mars'ın diğer adının "Kızıl Gezegen" olmasının da bu gezegendeki mihrakların niyetlerini göstermesi açısından son derece anlamlı olduğunu ifade etti. Vatandaşları, Mars'ta bulunan mikro mihraklar karşı tedbirli olmaya da davet eden Basın Sözcüsü Bahattin Eyidur, "Dış mihraklar nasıl ki, kimsenin gördüğü, tanımladığı ve 'budur' diyebileceği belirli bir şey değilse, bu mikro ölçekli mihraklar da aynı şekilde. Görmesek de, bilmesek de orada bir yerdeler ve varlar. O yüzden bütün vatandaşlarımızın çok dikkatli olması ve sayın Başbakanmızın etrafında kenetlenmesi gerekiyor. Bir olursak, birlik olursak biz bu oyunu bozarız!" ifadelerine yer verdi.  Açıklamaların ardından parti binası önündeki topanlanan vatandaşlar uzun süre "Dart Vader'ı öldürdünüz, Başbakan'ı yedirmeyiz!" sloganlarıyla Mars'ı protesto ederlerken, internet üzerinde örgütlenen bir grubun da halkı Mars'la ilgili keşif çalışmalarına katılmama ve destek vermemeye çağıran bir kampanya başlattığı gelen bilgiler arasında