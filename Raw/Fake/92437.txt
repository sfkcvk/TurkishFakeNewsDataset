İnternette Devrim Yaratacak Yeni Bir Fikir Hayaliyle Yola Çıkan Gençlerin Bulabildikleri En İyi Fikir Yeni Bir Fırsat Sitesi Kurmak Oldu "The Social Network" filmini izledikten sonra internette devrim yaratacak orijinal bir fikir bularak zengin olmayı kafalarına koyan Kocaeli Üniversitesi Bilgisayar Mühendisliği bölümü öğrencisi 3 genç, 6 aylık bir çalışma sonucunda ortaya yeni bir fırsat sitesi daha çıkardılar. Grupofirst.com adını verdikleri sitenin açılışını bu sabah düzenledikleri bir basın toplantısıyla duyuran gençler, "Bu noktaya nasıl vardığımızı biz de anlayamadık." derlerken, sitenin nerdeyse her gün bir başkası açılan diğer fırsat sitelerinden ne farkı olduğu yönündeki soruları ise yanıtsız bıraktılar.