''Akil Adamlar Heyeti'' Adı Altında 2 Yıl Boyunca Terör Propagandası Yapan Yeni Bir Örgüt Açığa Çıkarıldı. Türkiye Şokta... Her gün bir başkası ortaya çıkan terör destekçesi gruplara bugün bir yenisi daha eklendi. İstanbul Emniyet Müdürlüğü Terörle Mücadele Şubesi'nin aylar süren titiz istihbarat ve izleme çalışması sonucu, çok yakın geçmişe kadar Türkiye'nin dört bir yanında "analar ağlamasın, silahlar sussun" gibi söylemlerle terör propagandası yapan "Akil Adamlar Heyeti" adlı örgüt açığa çıkarıldı. Örgütteki bazı ünlü isimler ise Türkiye'yi şok edecek cinsten... 4 Nisan 2013'te kurulan örgütün 63 kişilik kadrosunun tamamı deşifre edilirken, Bakırköy Cumhuriyet Başsavcılığı, ortaya çıkarılan isimler hakkında örgüt kurarak terör propagandası yapma suçlamasıyla soruşturma başlattı. Davayı yürüten Bakırköy Cumhuriyet Başsavcısı Mahir Fularlı, bir kaç yıl boyunca neredeyse tüm Türkiye'nin gözleri önünde faaliyetlerini sürdüren örgütün bir şekilde kendini gizlemeyi başardığına dikkat çekerek, şunları kaydetti:  "Bildiğiniz şehrin göbeğinde, Dolmabahçe Sarayı'nda örgüt toplantıları düzenlenmiş. Yetmiyor gibi gazeteler de çarşaf çarşaf haberleri çıkmış. O dönemin gazetelerine bakınca insan maalesef çok net görebiliyor durumu. Resmen il il dolaşıp terör örgütü propagandası yapmışlar. İnanılır gibi değil. Analar ağlamasın, silahlar sussun, Türk-Kürt kardeştir'e kadar varan açıklamalar okudum. Şoktayım..."  Aralarında Kadir İnanır, Hülya Koçyiğit, Nihal Bengisu Karaca gibi ünlü isimlerin de yer aldığı sözde "Akil İnsanlar Heyeti'' örgütünün çeşitli illerde düzenledikleri propaganda toplantılarına ait görüntüleri defalarca izlediğinin altını çizen deneyimli Başsavcı, bu konuşmalarda şu an suç unsuru olan bir çok talebin yanında maalesef barış vurgusunun da defalarca yapıldığını dile getirdi. 63 örgüt mensubu hakkında dosyaların tek tek titizlikle hazırlandığını ve gerekli işlemlerin en kısa zaman içerisinde yapılacağını da sözlerine ekleyen Başsavcı Fularlı'nın bu açıklamaları, dönemin akil insanları tarafından ise farklı tepkilerle karşılandı. Sözde örgütün o dönemki kadrosundan önemli bir bölümü basına herhangi bir açıklama yapmayı reddederken, güçlükle ulaşılan bazılarınınsa yorumları şöyle oldu:  Ben o dönemde de hafif bi kıllanmıştım ama işte... Çok önde durma da demişlerdi. Dinlemedik...  Gençtik, cahildik, beynimizi yıkadılar resmen... Devletimizin yüce adaletine sığınıyorum...  Ben bir de utanmadan Karadeniz Bölgesi Başkan Vekilliği yapmışım... Yani böyle Marmara, Karadeniz, Ege falan diye baya örgütlü iş yapmışız biz. Terörle mücadeleyi göreve çağırıyorum...  Yanlışınız var. Mansur Ark'tır o. Ben değilim.  Ermeni olduğum yetmiyormuş gibi bir de heyette yer almışım... Akıl almaz şey...  Çok üzülerek söylemeliyiz ki rahmetli Hasan Abi de listedeymiş... Allahtan kendisi ölünün arkasından konuşulabilir demişti. Yarın bi şeyler çakıcaz bakalım. Allah affetsin...  Beni de kandırmaya çalıştılar ama devletime bağlı bir insan olduğum için yemedim... Resmen geleceği görmüşüm... Heralde...  O değil de ilk Vizontele çok güzeldi di mi? Tekrarı olsa bile izletiyo kendini ya. ATV vercek bak Cuma'ya....