Belediye Otobüslerinde Yeni Uygulama Son zamanlarda belediye otobüslerinin sıklıkla kazalara karışmasından dolayı şikayetlerin artmasıyla beraber çözüm arayışına giren İETT'nin sıra dışı bir karara imza atmak üzere olduğu belirtildi. 
 
Değişen yaşlı profili ile birlikte artık otobüslerin olağan dışı hareketlerinde yeterince tepki verilmediğini tespit eden İETT yetkililerinin, çözüm olarak ani hızlanmalarda ve ani frenlerde "cık cık cık" sesi çıkarmayan yaşlıların otobüsten gerekiyorsa zor kullanılarak indirilmesi için gerekli çalışmaları başlattıkları açıklandı.
 
Belediye yetkililerin yaptığı açıklamaya göre gerekli düzenlemelerin yapılmasının ardından en geç 2010 yılı başından itibaren, 50 yaş üzerindeki yolcuların otobüsün aşırı hızlanması ya da ani fren yapması durumunda, tepki vermeleri zorunlu hale getirilecek. Uygulamanın hem şoförleri daha ihtiyatlı olmaya iteceğini hem de yaşlıların kendilerini hala toplumun birer parçası olarak görmelerini sağlayacağını vurgulayan yetkililer, yeni uygulama ile ilgili ayrıntıları önümüzdeki günlerde kamuoyuna duyuracaklarını bildirdiler.