TÜİK: “'Sevgililer günü kapitalizmin bir oyunudur' Tezini Savunanların % 94'ü, Normal Hayatlarında Serbest Piyasa Ekonomisinden Yana..." Sevgililer günü yaklaşırken, hedeflenen ticaret hacminin oldukça gerisinde kalınması üzerine Türkiye İstatistik Kurumu ile ortak bir çalışma başlatan Maliye Bakanlığı, ilginç sonuçlara ulaştı. TÜİK'in Maliye Bakanlığı için yürüttüğü araştırma, alışveriş talebini düşüren en büyük etkenin kısaca “sevgililer günü kapitalizmin oyunu” tezi olarak adlandırılabilecek anlayışın toplumda yaygın kabul görmesi olduğunu ortaya koyarken, bu tezi savunanların %94'ünün sevgililer günü dışında kapitalizmden herhangi bir şikayetlerinin olmadığı da belgelerle kanıtlandı. 
 
  Özel bir üniversitenin işletme bölümünde öğretim üyesi, ayrıca bazı çok uluslu şirketlere de danışmanlık yapıyor. Eşine sevgililer gününün anlamsızlığını açıklamak için önce Fight Club filmini beraber izleyecekleri bir ortam yaratıyor. Ardından filmin bir sahnesinde geçen “sahip oldukların sonunda sana sahip oluyor” sözünde filmi durduruyor ve dönüp, “Evet Figen sahip olduklarımız, sonunda bize sahip oluyor… Ne kadar acı, tıpkı 14 Şubat gibi…” diye seslenerek eşini ikna ediyor. Kergen'in, eşini ikna ettikten sadece 1 gün sonra, çok uluslu bir firmaya, maliyeti azaltmak için kaçak işçi çalıştırmayı önerdiği yetkililerce belgelendi.
 
  İş adamı, Samyel Çelik A.Ş Yönetim kurulu Başkanı. Şirketinin geçtiğimiz yılki cirosu 55 milyon Avro. Bu yıl sendika üyesi olduğu nedeniyle 128 işçisini işten çıkardığı mahkeme kararıyla sabit. Sevgiler gününün kapitalizmin bir oyunu olduğu gerekçesiyle eşine ve iki metresine son 4 yıldır hediye almıyor.
 
  Bir yatırım firmasında 6 yıldır broker olarak çalışıyor, borsaya yatırım yapmak isteyen iş adamlarına her yıl milyonlarca dolar kazandırıyor. Sevgilisine, “hepimizi birbirimizden uzaklaştıran, ilişkileri yozlaştıran serbest piyasanın bu üç kağıdını gel, 14 Şubat’ta birlikte bozalım” dedikten sonra borsada spekülasyon yaparak iki şirketi batırdığı belgelenmiş.
 
  10 yıldır özel bir üniversitenin peyzaj mimarlığı bölümünde öğrenci. Sevgililer gününde hediye almama gerekçesini, “Sevgilim, emeğimin nuru… biz öğrenciler toplumu aydınlatmazsak, onlara örnek olmazsak bu paraya kul köle eden sistem ile samimi bir mücadeleden söz edebilir miyiz?” sözleriyle açıkladıktan sonra, Türkiye’de yalnızca dört kişide bulunan spor aracıyla gözden uzaklaşıyor.
 
Raporla ilgili olarak Maliye Bakanlığı tarafından yapılan açıklamada, araştırmanın samimi bir duruşla, bu işin gerçekten kapitalist bir tuzak olarak gören vatandaşlar bir ilgisi olmadığının da altı çizilirken, amacın her yıl 1 Şubat-14 Şubat tarihleri arasında ortaya çıkan, sahte kapitalizm karşıtlarını ifşa etmek olduğu vurgulandı. Açıklamada ayrıca, 3,5 milyarlık sevgililer aleminin, sevgililer günü de kutlanarak bu özel günün kuru bir çiçek ya da ucuz oyuncak ayıdan ziyade pırlanta, altın, cep telefonu gibi hediyelerle kutlanmasının daha munasip olduğu da belirtildi.