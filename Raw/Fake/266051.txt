WhatsApp'tan Bir Yenilik Daha: Okundu ama nasıl okundu? Dünyaca ünlü mesajlaşma uygulaması WhatsApp, kullanıcılarına sunduğu yeni bir hizmetle daha yine adından çok söz ettirecek. Uygulamanın son güncellemesiyle birlikte gelen “rainbow tick” özelliği sayesinde kullanıcılar, mesajlaştığı kişinin mesajı okuyup okumadığının yanı sıra, okuduysa nasıl okuduğunu, ne tepki verdiğini, sonra kaç kişiye okuttuğunu ve diğer okuyanların ne tepki verdiğini de görebilecekler. WhatsApp’a geçtiğimiz günlerde eklenen “blue tick” özelliğinin yankıları sürerken, şirket bu kez “rainbow tick” özelliğiyle kullanıcıların karşısına çıktı. Mavi tik’le gelen “okundu” bilgisine ek olarak, yollanan mesajın alıcı tarafından nasıl bir ruh hali ve tepkiyle karşılandığını farklı renklerde tick’lerle kullanıcıya bildiren yeni özellik pek çok tartışmayı da beraberinde getirecek gibi görünüyor. İlk etapta mavi, sarı, pembe, kahverengi ve kırmızı olmak üzere 5 farklı renk ve kombinasyonlarıyla piyasaya sürülen yeni özellikteki bazı temel işaretler ve anlamları ise şöyle:    Bu konudaki en önemli yenilik sarı tik. Okuyucunun yüzeysel okuduğu bu renkle ifade edilirken, okuyucu mesajı önemsemiyorsa tik'in rengi turuncuya, yüzünde alaycı/acıyan bir ifadeye okuyup sonuna gelmeden siliyorsa kırmızıya dönüyor.  Karşıdakinin mesajı okuduğunu ama okumamış gibi yapıp görmezlikten geldiğini ifade ediyor. “Yoo senden öyle bi mesaj gelmedi abi”ye hazır olun.    Mesajınızın okunduğunu, ardından bir arkadaşa söylendiğini, sonra masaya Zeynep'in gelip onun da yorum da bulunduğunu, Ceren falan derken kallavi dedikodunuzun döndüğünü ve büyük ihtimalle sizi gömdüklerini gösteriyor.  Karşıdakinin yüzünde aptal bir sırıtma, göz bebeklerinde büyüme ve hormon seviyesinde yükselme belirlendiğini gösterir. Oradan yürüyün…  Mesajınızın screen shot'ının alındığını ve sosyal medyada dalga konusu olduğunuzu belirtir.  Karısı yanında! Millete mesaj atmadan önce telefon faturanızı ödemeniz gerektiğini gösteriyor  Karşı taraf ya çok uyanık ya da dağ başında..