Akaryakıt Fiyatları Faciayı Önledi: Park Halindeyken Alev Alan Araç, İçinde 50 TL'lik Benzin Olması Sayesinde Kendiliğinden Söndü... İstanbul'un Esenler ilçesinde hayli ilginç bir olay yaşandı. Park halindeki bir araç bilinmeyen bir nedenden yanmaya başladı. Araç sahibi N.B., yine kendisine ait olan bakkal dükkanının önüne park ettiği aracın bir anda alev aldığını belirtirken, "Ben yangın tüpünü çıkarana kadar söndü zaten." ifadelerine yer verdi. Sabah dükkana gelirken 50 liralık benzin aldığını söyleyen araç sahibi, öğlene kadar bir şey yoktu. Sonra tutuştu, 6-7 dakika yanıp kendiliğinden söndü." şeklinde konuştu. Görgü tanıklarının ihbarıyla olay yerine intikal eden itfaiye ekibi ise olayı "Biz geldiğimizde yangın gibi bir durum yoktu. Hemen soğutma çalışmalarına başladık. Çabucak soğudu zaten." sözleriyle aktardı. Yangın sırasında bir patlama yaşanmadığını söyleyen mahalleli, "Toplasan iki-üç bin liralık hasar var. Sanayide iki güne toparlanır." dedi.