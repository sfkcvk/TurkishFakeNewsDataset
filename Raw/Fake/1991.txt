Beyoğlu Belediyesi'nin Cihangir’deki Ünlü Popülasyonunu Koruma Çalışmaları Sürüyor Son zamanlarda birçok dizinin yayından kaldırılması sebebiyle Cihangir sokaklarında amaçsızca dolaşan ünlü sayısının endişe verici rakamlara ulaşması Beyoğlu Belediyesi'ni harekete geçirdi. Belediye tarafından hazırlanan ve bir ay içinde tamamlanması beklenen proje, ünlülerin ajanslarda kayıt altına alınmasının yanı sıra, ikiden fazla kedisi olanlar için whiskas yardımı ve Firuzağa Kahvesinde oturacak yer 
bulamayanlar için set ışıkları ile ısıtılan özel barınaklar hazırlanması gibi bir dizi önlem pakedini içeriyor. 
 
Nesli Tükenmeye Yüz Tutmuş Ünlüler İçin de Çalışmalar Sürüyor
 
Özellikle dönem dizilerinde oynayan ve sayıları iyice azalmış olan “Bıyıklı Esas Oğlan” türünde önemli ilerlemeler kaydettiklerini vurgulayan Doğan'ın “Mesela eskiden bıyıklılardan 3-5 tane vardı, bütün rollerde onlar oynuyorlardı. Biri rol gereği bıyığını kesse zor durumda kalıyorduk. Şimdi sayıları yeterince arttı. Hatta arkadaşlarımız Tuncel Kurtiz, Bülent İnal, Osman Tanburacı genleri taşıyan melez bıyıklılar üzerinde çalışıyorlar” açıklaması basın mensupları tarafından da sevinçle karşılandı.