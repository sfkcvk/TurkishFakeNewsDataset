Özel Beybihan Üniversitesi Instagirl Meslek Yüksekokulu, Geleceğin Şeyma Subaşı'larını Yetiştirmeyi Hedefliyor... Yenilikçi akademik atılımlarıyla adından sık sık söz ettiren Özel Beybihan Üniversitesi yine bir ilke imza attı. Özellikle genç kızlar için ''geleceğin mesleği'' olarak nitelendirdiği ''Şeyma Subaşı Instagirl Meslek Yüksekokulu''nun kurulduğunu müjdeleyen Mütevelli Heyeti Başkanı Osman Agah Beybihanoğlu, öğrenci alımlarının YKS+Yetenek Sınavı ile yapılacağını kaydetti. Özel Beybihan Üniversitesi Kurucusu ve Mütevelli Heyeti Başkanı Osman Agah Beybihanoğlu, “Türkiye’nin nitelikli eğitim özlemini gidermeye, gençlerimize güvenli bir gelecek temin etmeye hiç yorulmadan devam ediyoruz” sözleriyle yeni eğitim hamlelerini duyurdu. Bu doğrultuda 2018-2019 Akademik Yılı’nda Şeyma Subaşı Instagirl Meslek Yüksekokulu’nun eğitime başlaması için tüm hazırlıkları tamamladıklarını belirten Beybihanoğlu, “Bölüme adını veren Sayın Şeyma Subaşı yalnızca bir insan değildir. Bir fikirdir, bir felsefedir, bir yoldur. İşte biz bölümde temel olarak genç arkadaşlarımıza bunun felsefesini ve tekniğini öğretmeyi hedefliyoruz” sözleriyle yeni bölümün eğitim vizyonunu aktardı. Beybihanoğlu açıklamalarına şöyle devam etti: “Biz bugüne dek hep öğrenci adaylarımızdan ne talep geliyorsa onu yaptık arkadaşlar. Geçen dönem başladığında ben bizzat kantinde işletme öğrencisi kızlarımızdan duydum. ‘Ya gördün mü Şeyma gene nerden story atmış biz de anca kantinden kahve paylaşalım. Resmen harcanıyoruz mk.’ diyorlardı. Orada kafamda bir şimşek çaktı. Osman dedim, geleceğin mesleği bu! O gün derhal konuyu mütevelli heyetimize açtım. Onlar da olumlu yaklaşınca gerekli öğretim elemanlarına ulaşıp bölümün kurulması çalışmalarını başlattım...” Bölüme çok yoğun bir talep geleceğini hesapladıkları için YKS’nin yanı sıra özel yetenek sınavı da yapacaklarını belirten Beybihanoğlu, “Adayların en az bir açıdan güzelmiş gibi görünmesi ve instagram seviyesinde ingilizce bilmeleri gerekiyor. Bu şartı sağlayan arkadaşlarımızla yolumuza devam edeceğiz. 2 yıllık bir eğitimin sonunda amacımız tabii ki her bir öğrencimizi birer Şeyma Subaşı olarak görmek ama en kötü ihtimalle 20.000 takipçili bir instagirl olurlarsa yine kendimizi başarlı sayacağız. Oradan da işte promosyondu, reklamdı, bedava tatildi derken yollarını bulurlar. Allah bereket versin” sözleriyle bölümün misyonunu aktardı. Beybihanoğlu açıklamalarının sonunda bölümün müfredatını da kamuoyuyla paylaştı: (Düşük maliyetle havalı instagirl profili yapmanın temelleri. 8 Kredi) (Doğruyu ünlüyü tespit etme, zengin ve zenginmiş gibi yapanı ayırt etme yöntemleri, dikkatini çekmek için atılacak temel adımlar. 8 kredi)  (Evlenmeden önce imzalatılması gereken sözleşme örneklerinden, boşanmada nafaka prosedürlerine dek tüm detaylar. 4 kredi) (Instagirl styling ve makyaj tüyoları) (Hangi ülke kaç like, infinity pool havzaları, sadece zenginlerin story atabildiği festivaller nerede yapılıyor. 2 kredi) (Şarkıcıya yürümek isteyenler için. 2 kredi) (Oyuncuya yürümek isteyenler için. 2 kredi)