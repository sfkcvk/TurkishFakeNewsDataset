Karadeniz Sahil Yolu Tünel Kazılarında 8 Yıldır Kurtarılmayı Bekleyen Tarihi Madencilere Rastlandı Şili'deki madencilerin kurtarılmasıyla ilgili olarak Çalışma ve Sosyal Güvenlik Bakanı Ömer Dinçer'in sarfettiği "Biz olsak 3 günde çıkarırdık" sözleri kamuoyunda tartışmalara yol açarken, bu sabah Zonguldak'tan gelen bir haber tartışmalara son noktayı koyacak gibi görünüyor. Karadeniz Sahil Yolu projesine bağlı olarak Zonguldak Kilimli arasında devam eden tünel kazılarında, senelerdir yer altında bulunan 12 adet madenciye rastlandı. Olayın ardından bölgeye intikal eden arkeologlarca yapılan ilk incelemeler, madencilerin tahminen 2002-2003 senesinden beri toprak altında olduğunu gösteriyor.  
 
Olayın ardından kazı bölgesi kordon altına alınırken, Kültür ve Tabiat Varlıklarını Koruma Kurulu'na bağlı arkeologlarca yapılan ilk incelemede, en yaşlısı 45 - 50 yaşları arasında olduğu tahmin edilen madencilerin tahminen 6 ila 8 yıldır toprak altında olduğu belirlendi. Madencilerin şans eseri iki nemli toprak katmanı arasında kaldıkları için mükemmele yakın durumda günümüze kadar korunmuş olduklarını ifade eden yetkililer, bütün madenciler toprak altından çıkarılana kadar bölgedeki kazı çalışmalarına geçici olarak ara verildiğini duyurdular. 
 
  Ben arkadaşlardan biraz öndeydim. Kazmayı vurdum, sert bir cisme geldi. Herhalde kayaya denk geldik diye düşünürken diğer taraftan "Kim o?" diye bir ses duydum, neye uğradğımı şaşırdım. Emin olmak için bi iki defa daha yokladım, bu sefer daha kızgınca bir tonda "Kim o?!" sesi geldi. O sırada kendimden geçmişim. 
 
  Mehmet bayıldıktan sonra biz biraz daha eşeledik, orada kapı gibi bi şey varmış, o açılmış işte. İçerden bu madenciler çıktı, ufak bi tartışma oldu aramızda, "Bu nasıl kapı çalmak" gibisinden. Ben orada başıma bir darbe aldım, gerisini hatırlamıyorum. 
 
  İsmet Ağabey yere yığıldıktan sonra biz alttan aldık. İş biraz tatlıya bağlanır gibi olunca, şefe haber verdik durumu. Sonra işte ortalık karıştı, kazılar durdu, beyaz gömlekli maskeli birileri geldi. Adamların yaşını tespit etmek için karbon testi filan bişeyler yapılacak dediler. Kemiklerine bakacaklardı. Benim içim kaldırmadı, orada fenalaşmışım.