Tercih Dönemini İllerin İstanbul'a Uzaklıklarını Ölçerek Geçiren Mert Gölok (19) Harita Mühendisliğinde Karar Kıldı Üniversiteler için tercih döneminin gelmesiyle birlikte heyecanın en üst noktaya çıktığı bugünlerde, üniversite adayı Mert Gülok (19) puanının yettiği şehirlerin İstanbul'a uzaklığını hesaplarken sonunda harita mühendisliğinde karar kıldı... Tercihlerini gözden geçirmek için bugün okulu Bahariye Lisesi'ne giderek rehberlik öğretmeni ile birlikte ailesini ve kamouyunu bilgilendiren Mert Gülok, neden harita mühendisliğinde karar kıldığını şu sözlerle özetledi: ''Valla şimdi eldeki puan belli. Bu puan doğrultusunda yapılabilecek şey var, yapılamayacak şey var. Tutup da tıp okuycam diyerek ben başta babam olmak üzere kimseyi de yanıltmak istemem. Bakın 3 gündür Erzurum olsun, Hatay olsun ölçe ölçe bir yeteneğim olduğunu farkettim bu alana. Tabi bu tercihimde ülkemizin her kentinde üniversite kurmuş olan sayın büyüklerimin de payları büyük. Bak elini attığın şehirde okul var ya, dilediğin gibi ölçüyosun, biçiyosun. Bak bak kapayın gözlerinizi, koyun öylece parmağınızı ben direksman mesafeyi söylicem şimdi...'' Rehberlik öğretmeni Nimet Türkalp ise öğrencisinin lisede sık sık coğrafya dersleri için harita odasından harita taşıdığını belirtirken, harita mühendisliğinin Mert Gülok için tam isabet olduğunu ifade etti. Tercih için bekleyen diğer öğrencilerden dolayı fazla vakti olmadığını kaydeden deneyimli rehberlik öğretmeni eski öğrencisi hakkında hayırlısını dilerken,  sözü tekrar Mert Gülok'a bıraktı. Geleceğin harita mühendisi adayı Mert Gülok, okuyacağı bölümde karar kılmasının ardından artık geriye sadece ''hangi şehir?'' sorusunun kaldığını hatırlattı. ''İzmit-İstanbul 108 km, otobüsle günübirlik gider gelirim. Ankara-İstanbul 450 km, otobüsle gider ilk sene yatakhanede kalırım, sonra ev mev bakarız artık... Van-İstanbul 1600 km, babam hayatta oraya uçak parası vermez. Heralde ben de ufaktan şimdi yola çıksam anca yetişirim gibi görünüyor. Haydi selametle'' sözlerinin ardından aceleyle basın toplantısını noktaladı.