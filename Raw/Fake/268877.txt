17 Aralık'ın Yıldönümünde O Soru Hala Cevaplanmadı: ‘‘Hangi kağıt öğütücüyü aldılar peki sonunda?’’ 17 Aralık 2013’te gerçekleştirilen operasyonun ardından bir yıl geçmesine rağmen halen yanıtlanmayan sorular, vatandaşları düşündürmeye devam ediyor. Yıldönümü sebebiyle bugün Taksim Meydanı’na çıkan Tape Bağımlıları Derneği’nin başkanı Cemal Yurtlak “Yani belli ki birçok konuda net bir cevap alamıycaz, onu kabul ettik; ama en heyecanlı yerinde kalan kimi konular var. O çöp öğütücü işi nooldu mesela? Sümeyye geldi mi? Burak’la o ecnebi kız barıştı mı? En azından bunlar cevaplanmalı” sözleriyle konuya dikkat çekti. Dernek, tapelerde 2.sezonun bugün başlaması umudunu halen korurken, Türkiye’nin hemen her yerinde de farklı eylemler düzenlendi. Dernek Başkanı Yurtlak ve beraberindeki kalabalık grup ilk olarak 17 Aralık'tan bu yana çıkan en gözde tapelerden bir seçkiyi seslendirirken, daha sonra mikrofonların başına geçen deneyimli başkan kısa bir de açıklama yaptı. 'Sıfırladın mı?' ve 'Babacım' gibi kelimelerin Türk siyasetine kazandırılmasında bir kilometre taşı olan 17 Aralık'ı özlemle andıklarını kaydeden Cemal Yurtlak, 'Her sabah yeni bir tapeyle, yeni bir operasyonla, karşı operasyonla uyandığımız o günleri hatırladıkça bile içimiz kıpır kıpır oluyor, heyecanlanıyoruz. Hiç değilse hangi kağıt öğütücü alındı, o ortaya çıksaydı...' ifadelerini kullandı. Son olarak, tapeler kadar olmasa da kendilerini oyalamayı başaran Fuat Avni'ye özel olarak teşekkür eden grup, "Gelmişken Türgev'in önüne yürümemek olmaz" fikrinde birleşerek harekete geçti. Türkiye siyasetinin en sıradışı günlerinin başlangıç tarihi olan 17 Aralık'ın yıldönümü sadece İstanbul değil tüm ülkede coşkuyla kutlanırken, bazı şehirlerde öne çıkan gelişmeler ise şöyle oldu:  Kardeşler Karadeniz Pide Salonu'na elinde tesbihle gelip 2 tane lahmacun siparişi veren Mehmet Antık (42), "Ne ima ediyor lan bu şerefsiz şimdi?" denilerek yaka paça dışarı atıldı. : Gün boyu Ak Saray santralini arayıp özel ambulans çağrısında bulunan grup, öğle saatlerinde gözaltına alındı  Erdoğan Demirören'in memleketinde "Ya hakkaten kim için girmişti bu adam bu işe?" panelinde bir araya gelen hemşerileri gözyaşlarını tutamadı...  Gezi sürecinde de 17 Aralık döneminde de tek bir eyleme bile sahne olmayan Bayburt günü yine sessiz geçirdi. Kent, Dünya Sağlık Örgütü tarafından "Şehir bütününde frontal lob hasarı şüphesi"yle gözetim altında bulunan dünyadaki tek şehir olma ünvanını koruyor  Maçka Küçükçiftlik Park'ta düzenlenen '2013'ler Nostalji Partisi' ise soğuk ve yağıışlı havaya rağmen yoğun katılıma sahne oldu. Gençler, dönemin en popüler tape'leri ve dj'ler tarafından yapılan remix'leriyle doyasıya eğlendi...  'Habertürk'ten Yeni Şafak'a Bizzat Erdoğan Editörlüğündeki Haber ve Köşe Yazıları Sergisi'ne katılım beklenenden yüksek oldu.  Foto Rumeli tarafından şehir merkezine kurulan Türgev Kapısı ziyaretçi akınına uğradı. Vatandaşlar, kapıdan içeri çantalarla girip eli boş çıkarken fotoğraf çektirebilmek üzere uzun kuyruklar oluşturdu.  Yolsuzlukla Mücadele Haftası kapsamında Kemal Kılıçdaroğlu'nun çocuklarını SSK'ya küçük yaşta kaydettirmesini protesto eden onbinler, Konya Sosyal Güvenlik İl Müdürlüğü önündeki eylemlerine devam ediyor...  Şehrin sevimli zencilerinden Ukongwa Tutuba, saat sattığı tezgaha astığı "Zafer Çağlayan saati gelmiştir" yazısı sonrası gösterilen ilgiden memnun.  17 Aralık'tan bu yana Egemen Bağış'ın eskisi kadar ortalarda gözükmemesini protesto eden bazı vatandaşlar, 'Siyasetin sevimli çocuğu Egemen Bakan, seni özlüyoruz' pankartını açtı.  Stadyum yapımı süren kentte, işçiler "Ya esas Cengiz'e koydu", "Ooo Cengiz'e fena geçirdi", "Cengiz ilaçsız uyuyamaz" şeklindeki tape iddialarının yıldönümü nedeniyle yarım gün iş bırakarak patronlarına "Seninleyiz" mesajı verdi.  1 yıllık hummalı bir çalışma sonucunda ilçelerinde bulunan tüm yazlıkların havuzlarını 2.kattan görülmeyecek şekilde yeniden yaptıran şehir, Cumhurbaşkanı'nın olası ziyaretini beklemeye başladı.