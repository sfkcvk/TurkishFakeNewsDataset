Emekli Korgeneral Şaşırttı: "Esas Askerlik Şimdi Başlıyor" 54 yaşında sürpriz bir kararla emekli olan Korgeneral Ersin Özbükey, bir gazetede yayınlanan röportajındaki "esas askerlik şimdi başlıyor" açıklaması ile eski silah arkadaşlarını oldukça şaşırttı.
 
 
 
Geçtiğimiz günlerde aldığı sürpriz kararla, henüz 54 yaşındayken emekliye ayrılan TSK'nın sıradışı komutanlarından Korgeneral Ersin Özbükey, "askerlik güzeldi valla. Kaçta yatıp kalkacağımızı, ne yapacağımızı, ne yiyeceğimizi hep biliyorduk. Ayrıca kışladaki gırgır şamata da hiç bir yerde yoktu. İnanın ki kendimi büyük boşlukta hissediyorum, esas askerlik şimdi başlıyor" diyerek, çalışma günlerini özlediğini ifade etti.
 
 
 Emekli olmasının ertesi gününde apartman yöneticisi olması yönünde yakın çevresinden ve ailesinden baskı gördüğünü de belirten Özbükey, toplumun bütün asker emeklilerine potansiyel apartman yöneticisi gözüyle bakmasından çok sıkıldığını, bu zinciri kırmak için gerekirse tek başına müstakil bir eve taşınabileceğini de belirterek çevresine gözdağı verdi.