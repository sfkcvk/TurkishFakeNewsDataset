IMF'de 24 Haziran Seçimleri Heyecanı: ''Kiminle kredi anlaşması imzalayacağımızı öğrenmek için biz de sabırsızlanıyoruz...'' 24 Haziran seçimlerine saatler kala Uluslararası Para Fonu (IMF)'den de bir açıklama geldi. Seçim sonucundan bağımsız olarak yılın 2. yarısında Türk ekonomisindeki durgunluğun daha da derinleşmesine kesin gözüyle bakıldığına dikkat çekilen açıklamada, ''En geç 1 seneye kredi görüşmesi için kapımızı çalacak adayı biz de merakla bekliyoruz. Bakalım kim olacak...' ifadelerine yer verildi.  Konuyla ilgili olarak basına konuşan IMF Başkanı Christine Lagarde, Türkiye'deki seçimleri ilgiyle takip ettiklerini belirtirken, kredi pazarlığında kiminle masaya oturacaklarını öğrenmek için sabırsızlandıklarını ifade etti. ''Sayın Erdoğan güçlü bir aday. Üstelik nereden baksanız şu anki yüksek dış borç, yüksek faiz, artan döviz kuru ve cari açık tablosunun da yaratıcısı. O anlamda konuya da oldukça vakıf olduğuna inanıyoruz. Bahsettiği gibi faizleri düşük tutma politikasını uygular ve merkez bankası üzerindeki kontrolü de artırırsa sonbahara kalmadan inşallah kavuşuruz kendisiyle. Bu hasret de böylece biter'' sözleriyle gönüllerinden geçen adayı da açıklayan Lagarde, yine de Türk halkının tercihlerine saygı duyacaklarını ve gönderecekleri her isimle kredi pazarlığı yapmaktan ve standby programı imzalamaktan aynı derecede mutululuk duyacaklarını da sözlerine ekledi.