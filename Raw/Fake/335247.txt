Korumalarıyla Birlikte Meteoroloji İşleri İstanbul Müdürlüğü'nü Ziyaret Eden Vali Vasip Şahin, İstediğini Aldı... Daha önce Ocak sonuna kadar İstanbul için kar yağışı görünmediğini açıklayan Meteorolji İşleri Genel Müdürlüğü'nün bugün aniden yayınladığı bir güncellemeyle kar uyarısını 15 Ocak'a çekmesinin arkasındaki gizem perdesi aralandı. Meteoroloji 1. Bölge Müdürlüğü İstanbul Şubesi'nden adının açıklanmasını istemeyen bir çalışanın aktardığına göre öğle 13 saatlerinde korumalarıyla birlikte şubeye bir ziyaret gerçekleştiren İstanbul Valisi Vasip Şahin bir süre yetkililerle sohbet ederek hava durumu hakkında bilgiler aldı. Aynı çalışan, olayı şu sözlerle aktardı:  "Ben kapının önünden geçerken içeriden konuşmaları duydum. Sayın Valimiz 'Eee çocuklar yok mu kar falan ya. Bizim twitter kurudu valla' diyordu. Bir müdürümüz de 'Yok maalesef sayın valim. Bu sene de böyle oldu' diye yanıt verdi. O sırada korumalardan birine ait olduğunu sandığım bir ses 'İyi bakın arkadaşlar, vardır' dedi. Bir diğer müdürmüz 'Valla yok, görsek söylemez miyiz?' diye yanıt verince içeriden bazı gürültüler geldi. Ben korkup uzaklaştım hemen. Sonrasında da işte bu açıklama geldi. Orada ne oldu, ne yaşandı bilemiyorum. Kimsenin de günahını almak istemem ama durum bu yani..." İddiayla ilgili olarak İstanbul Valiliği'nden herhangi bir açıklama gelmezken, Meteroloji Genel Müdürlüğü tam 15 Ocak tarihinde olmasa bile İstanbul'da okullar sömestr tatiline girmeden kar tatilne neden olacak bir yağışın kesinlikle olacağı konusunda kamuoyunu ve twitter kullanıcılarını bir kez daha uyardı.