Barzani: ''AKP-CHP-PKK-ABD-AB-İran aynı safta, HAYIR diyor...'' 25 Eylül'de yapılan bağımsızlık referandumu ile tüm dünyanın ilgisini bir anda üstüne çeken Kuzey Irak Bölgesel Kürt Yönetimi başkanı Mesut Barzani referandum için oy verme işleminin bitiminden sonra Erbil ve Süleymaniye'den gelen muhtarlarla başkanlık sarayında bir araya geldi. Kalabalık bir basın ordusunun da takip ettiği konuşmasına referandumda 'evet' oyu verenlere teşekkür ederek başlayan Barzani, bir süre geçmişteki savaşlar ve kahramanlıkları anlattıktan sonra konuyu tekrar dünkü referanduma getirdi. Sandıktan çıkan %95'e yakın 'Evet' sonucunun dünyaya da net bir mesaj olduğuna dikkat çeken Barzani, şöyle devam etti. 'Bakınız değerli arkadaşlarım, dün milli iradenin tecellisi olarak sandıklara gidip oyunuzu kullandınız. 'Hayır' oyu kullananlar da elbette bizim vatandaşımız ancak Unutmayınız ki AKP, CHP, PKK, ABD, İran şer ittifakı hayır diyor, faiz lobisi hayır diyor, dış güçler hayır diyor, teröristler hayır diyor. Düne kadar birbiriyle kanlı bıçaklı olan kim varsa adeta bize karşı birlik olma noktasında bir araya gelmişler. Görüyorsunuz, kimler kimlerle beraber. Bu tabloya baktığınızda referandumda hayır oyunu kullananlar şer ittifakının sözcülüğünü yapmış oluyor. Milletimin bilmesi gerekiyor ki dört bir tarafımız düşmanlarla çevrili. Umuyorum ki milletim bu büyük oyunu bozacak ve milli birliğine sahip çıkacaktır "  Referandumla ilgili usulsüzlük iddialarını da değerlendiren Barzani, "Bunlar nanay bunlar hoyhoy, bunlar bize vız gelir tırıs gider. Atı alan Süleymaniye'yi geçti. Anca konuşsunlar artık..." sözleriyle herkesi çıkan sonuca saygı duymaya davet etti.