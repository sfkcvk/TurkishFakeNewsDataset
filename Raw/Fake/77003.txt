Hrant Dink'i Ölümünün 4. Yıldönümünde Konserler ve Havai Fişek Gösterileriyle Anmaya Hazırlanan İstanbul Valiliği: "Üzülmemizi o da istemezdi" Gazeteci Hrant Dink'in kurucusu olduğu Agos gazetesi binası önünde katledilişinin dördüncü yıldönümü için harekete geçen İstanbul Valiliği, düzenleyeceği bir dizi etkinlikle merhum yazarı anmaya hazırlanıyor. Konuyla ilgili olarak valilikten yapılan basın açıklamasında "Bundan bir süre önce elim bir kaza sonucu yitirdiğimiz Saygın Bilim İnsanı Fırant Hink'in aziz hatırasına sahip çıkmak ve onu unutturmamak adına bu yıl geniş kapsamlı bir anma töreni düzenlenmesi uygun görülmüştür" ifadelerine yer verilirken, geçmiş yılların aksine törenin bir matem havasından uzak olmasına da özen gösterileceği vurgulandı.