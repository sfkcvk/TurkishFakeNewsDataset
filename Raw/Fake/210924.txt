Başbakan Erdoğan, Geçtiğimiz Haftasonu Tüm Türkiye’yi Yasa Boğan Gelişmeyle İlgili Olarak Obama’yla Görüştü: ''Evet, muz olayı onu da rahatsız etmiş...'' ABD temasları kapsamında Beyaz Saray'da Başkan Obama ile biraraya gelen Başbakan Erdoğan görüşme sonrası düzenlenen basın toplantısında gazetecilerin sorularını yanıtladı. Erdoğan, görüşmede iki ülkenin ortak değerleri, ekonomik işbirlikleri ve Ortadoğu'daki son gelişmelerle birlikte geçtiğimiz haftasonu tüm Türkiye'yi sarsan gelişmeyi de masaya yatırdıklarını belirtirken, "siyahi bir insan olarak onun da bu muz olayı ile ilgili ne düşündüğünü öğrenmek istedim. Meseleyi tam anlamamış olsa da bir miktar rahatsız olduğunu üzülerek gördüm." derken çözüm için iki tarafın da kararlı bir biçimde birlikte hareket edeceklerini vurguladı. Yaklaşık 3 saat kadar süren görüşmenin ardından iki ülke lideri basın mensuplarının karşısına çıkarlarken, ilk sözü alan Başbakan Erdoğan, görüşmede Türkiye için öncelikli gündem maddesi olan derbi maçtaki muz sallama hadisenin enine boyuna tartışıldığını kaydetti. "Aramızdaki samimiyete binaen,'Şimdi Sayın Başkan, bu ırkçılık mı, değil mi? Allah aşkına sen söyle. Neticede zenci adamsın' şeklinde kendisine açık açık sordum" diyen Erdoğan, Başkan Obama'nın konuya yabancı olması nedeniyle bir süre sessiz kaldığını, bunun üzerine yanında getirdiği muzu kendisine doğru sallayarak sorusunu yinelediğini belirtti. Başbakan Erdoğan'ın bu sözleri üzerine gülerek araya giren Barack Obama ise, "Ya şimdi orada öyle sorunca ne diyeyim inanın ben de bilemedim. Neticede öyle sallayınca, evet andırıyo bir şeyleri.. Bir çağrışım yapıyor ama hemen de celallenmemek gerek" derken, Türkiye'de yaşanan her olay gibi bunun da takipçisi olacaklarının altını çizdi. "İnanın Türkiye'de kar yağsa, biz burada üşüyoruz" diyerek, ülkemiz konusunda ne kadar hassas olduklarını bir kez daha yineleyen Obama, "Şimdi tamam, derbi maç. Atmosfer zaten gergin, iki takımın da karşılıkı tahrikleri elbette olacaktır ancak ne bileyim. Ülkedeki güzel atmosferin bu tarz olaylarla zedelenmesi hiç hoş değil" şeklindeki sözleriyle Beyaz Saray olarak duydukları rahatsızlığı dile getirdi.  Başbakan Erdoğan ise "Türkiye'de ırkçılık olmaz. En azından zencilere karşı olmaz yani. Rahmetli Esmeray var, Mansur Ark var, BBG Ali vardı bi ara. Pascal Nouma ha keza... Bunlar hep çok sevilen insanlar..." sözleriyle bu konuda ülkemizdeki barış ve kardeşlik ortamına dikkat çekerek, ABD futbolundaki gelişmelerle ilgili olarak da Obama'dan bilgi almak istedi. Erdoğan, "Tabii biz çok takip edemedik orayı. Eskiden HBB veriyordu, yarısını anlamasak da bakıyoduk bir şekilde... Noluyor şimdi sizin ligde şampiyon belli mi?" derken, Başkan Obama ise soruyu yanıtlamayarak görüşmelerin 2. bölümü için toplantı odasına geçti. Başbakan ve beraberindeki heyetin Beyaz Saray'daki temaslarının tam olarak ne kadar süreceği konusunda net bir yanıt alınamazken, görüşmede Reyhanlı patlamasına da bir ara değinilebileceği gelen haberler arasında.