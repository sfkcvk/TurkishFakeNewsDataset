"Harun Yahya Moleküler Biyoloji ve Genetik Bölümü" Alkışlarla Protesto Edildi Bir süre önce Bilim ve Teknoloji Üniversitesi Rektörü tarafından adı değiştirilen bölümün yeni ismi öğrencisinden akademisyenine her kesimden tepki çekmeye devam ediyor. 
 
 
 
Yayınlanmış 300'e yakın eseri olan "Harun Yahya"nın adının Moleküler Biyoloji ve Genetik Bölümü'ne verilmesi yaklaşık 2000 kişilik kalabalık bir grup tarafından Saraçhaneden Veznecilere kadar yürünerek protesto edildi. Yürüyüş sırasında yer yer sloganlar atan grup alkışlarla da dekanlığı protesto etti. Yürüyüşün ardından yapılan basın açıklamasında protestocu grup adına konuşan Yrd. Doç. Dr. Ersin Özmataracı "Ayıp diye bir şey var lan!" demekle yetindi.  
 
 
Moleküler Biyoloji ve Genetik Bölümü'nün girişinde bulunan ve insan anatomisini detaylı olarak gösteren maket-heykel'in altındaki "Böylesine mükemmel bir canlı kendi kendine var olmuş olabilir mi?" yazısını da ellerindeki sprey boylalarla kapatmaya çalışan gösterici grup polisin sert mudahalesiyle karşılaştı. 

 
 
 
Olayların ardından rektörlük tarafından yapılan açıklamada; "Adam 300 kitap yazmış kardeşim. Hiç bir şeye saygınız yoksa bari buna saygı gösterin. Dünya para verip yaptıramayacağınız müzeyi adamlar gelip bedavaya okulun bahçesine kurdular. Bir allahın kulu da gidip bakmıyor. Burada bir müze var ama bu ne anlatmak istiyor? Akıl sahipleri için (bunda) bir ibret var mıdır yok mudur kimsenin umrunda değil! Malasef bazı öğrencilerimiz ilime gereken saygıyı göstermekten uzak" denilerek, göstericiler ağır bir dille kınandı.