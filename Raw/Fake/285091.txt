AK Parti'ye Anketlerden İyi Haber: ''2 milyon seçmen daha ölürse oy oranı %49'a çıkıyor...'' 7 Haziran seçimlerinin ardından henüz durumu tam olarak kabullenemeyen AK Parti’ye umut ışığı son anket sonuçlarından geldi. Parti, hiç yeni seçmen kazanamasa bile 2 milyon AKP karşıtının hayatını kaybetmesi halinde tek başına iktidarı garantiliyor… 
   
Seçimin ardından en geniş kapsamlı araştırmayı gerçekleştire Ken-Ar Araştırma Şirketi Başkanı Kenan İnlioğlu, şu ana dek hayatını kaybeden seçmenler ve 'Haa demek ki başkanlık olmayınca ülkede dirlik olmuyormuş' diye ikna olan toplam 4 kişiyle birlikte Ak Parti oylarında 0.02 puanlık bir artış gerçekleştiğini belirtirken, son bir kaç haftadaki istikrarlı gidiş korunarak ölü seçmen sayısının toplam 2 milyonu bulması halinde ise 400 milletvekili hedefine ulaşılabileceğini kaydetti. Ken-Ar tarafından 18 ilde 6700 kişiyle gerçekleştirilen araştırmayla ilgili olarak basın mensuplarının karşına çıkan Başkan Kenan İnlioğlu, AK Parti'nin 7 Haziran'ı en doğru okuyan parti olarak öne çıktığını belirtirek şöyle devam etti:  "Seçmen 7 Haziran'da bu partiye bir mesaj verdi. Neydi o? Tamam çok da fena değilsiniz ama biz bu başkanlık sistemini falan istemiyoruz. Ayrıca fazla açıldınız, ipinizi azcık kısaltıyoruz sizin. Bu durumda iki strateji izlenebilir:  Seçim sonrasında kısa bir tereddütten sonra AK Parti'nin bu iki stratejiyi de başarıyla uyguladığını her birlikte izledik. Nitekim anket sonuçları da bize bunu gösteriyor..." Toplantıya, barkovizyondan gösterdiği çeşitli grafiklerle devam eden İnlioğlu, "Bakın arkadaşlar, burada önümüzdeki 6 ayda ilk defa oy kullanacak seçmenleri görüyoruz. Bir sonraki grafikte, yine önümüzdeki 6 ayda çatışmalar ve eylemlerde ölmek suretiyle bir daha oy kullanamayacak olan seçmenleri, sonuncu grafikte de bu iki seçmenin partilere göre dağılımını görüyoruz" derken, bu grafikler ışığında toplam seçmen sayısından 2 milyona yakın kişinin eksilmesi halinde, Kasım Ayı'nda yapılacak bir erken seçimde AKP'nin kesin zafere ulaşacağını kaydetti. İnlioğlu, anketten muhalefet partilerinin de çıkarması gereken dersler olduğunu belirtirken, şu ifadelere yer verdi: "Bu noktada seçmen muhalefet partilerine diyor ki, hala şansınız varken bir an önce erken seçime gidin. Yoksa bu iş uzadıkça değil 400, 550 milletvekilinin 550'sini de vericez bu adamlara. Canımızı sokakta bulmadık diyor seçmen. Haklı olarak. Benim de buradan muhalefet liderlerine ve seçmenlerine tavsiyem, daha fazla oy kaybetmek istemiyorlarsa bu işi çok uzatmamaları ve seçime kadar mümkün mertebe hayatta kalmaya gayret etmeleri yönünde olucak..."