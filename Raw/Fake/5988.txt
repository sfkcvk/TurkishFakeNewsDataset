Türkiye Ermeni Cemaati: "Bu Kez Daha Az Kayıp Vermeyi Umuyoruz" Başbakan Recep Tayyip Erdoğan'ın “Ülkedeki 100 bin kaçak Ermeni'yi göndeririz” sözleri tehcir konusunu yeniden ülke gündemine taşırken, Ermeni cemaatinden gelen "Geçmiş tecrübelerden gereken dersleri çıkardık, bu kez yolda daha az kayıp vereceğimizi sanıyoruz." açıklaması yürekleri bir nebze olsun ferahlattı. 
 
Açıklamasında 1915'den bu yana geçen yaklaşık 100 yıllık süre içerisinde Türkiye'nin ulaşım konusunda katettiği olağanüstü mesafenin de işlerini kolaylaştıracağını belirten Mermerciyan, "En ücra köylere kadar giden duble yollar, otoyol kenarlarındaki sıcak ve konforlu mola yerleri, artan otobüs ve uçak seferleri, bunlar bizim için hep avantaj olacak." sözleriyle Ermeni cemaatine güven aşıladı.  
 
Son olarak, doğru planlanmış, iyi hazırlanılmış, çağın gereklerine uygun bir tehcirin 1915'de yaşanan tatsızlıkları da unutturabileceğini belirten basın sözcüsü, Başbakan'ın sözlerinin Türk ve Ermeni toplumları arasındaki buzların eritilmesinde önemli bir kilometre taşı olması temennisinde bulunarak basın toplantısını noktaladı.