Bazı Önyargıları Kırmak Amacıyla Kurulan "Kürt Ama İyi" Platformu, 10. Yılını Kutladı "Onlar da Kürt ama onlar öyle değil" sloganıyla yola çıkan Kürt Ama İyi Platformu, kuruluşunun 10. yılını İstanbul Harbiye Kongre Merkezinde düzenlenen görkemli bir törenle kutladı. 81 ilden on binlerce "iyi Kürt" ve onların yakın arkadaşları olan çeşitli etnik gruplardan yüzlerce vatandaşımızın katılımıyla düzenlenen gecede duygu dolu anlar yaşanırken, kısa bir konuşma yapan Kürt Ama İyi (KÜAİ) Platformu Genel Başkanı Beşir Seltutmaz da, hareketin bugüne kadar 6 milyon kişiye "Benim de Kürt arkadaşlarım var, onların hepsi pırıl pırıl insanlar, hiç bunlar gibi değil" dedirterek önemli bir başarıya imza attığını söyledi.