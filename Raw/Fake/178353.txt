2004 Yılından Beri Çanakkale'de Sergilenen Truva Atından Amerikan Deniz Piyadeleri Çıktı Başrolünde Brad Pitt'in yer aldığı 'Truva' (Troy) filminde kullanıldıktan sonra Warner Bros. şirketi tarafından Çanakkale Belediyesi'ne armağan edilen Truva atı, bölgeye yeni tayin olan İl Jandarma komutanının durumdan şüphelenmesi üzerine bu sabah saatlerinde açıldı. 2004 yılında gemiyle Çanakkale'ye getirilen tahta atın içerisinden çıkan 15 aç ve susuz Amerikan Deniz Piyadesi, çevredekilerin şaşkın bakışları arasında Jandarmaya teslim olurlarken, atın şehre alınıp meydanda sergilenmesi talimatını veren dönemin Çanakkale valisi Onur Şahin, filmi hiç izlemediğini itiraf etti.