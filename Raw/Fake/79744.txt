Tüm Çabalarına Rağmen Hiçbir Sansasyonel Olaya Karışmayı Başaramayan Genç Şarkıcı, Müziği Bırakma Kararı Aldığını Açıkladı Müzik camiasının küçük bir kısmı ve az sayıda hayranı tarafından Kasvet ismiyle tanınan rap şarkıcısı Mesut Gülenay, 2007 yılında başladığı müzik yolculuğunu tüm çabalarına rağmen herhangi bir sansasyonel olaya karışamadan sonlandırdı. Popülaritesini arttırmak adına ünlü şarkıcı Kıraç’la polemiğe girme, canlı yayında stüdyo basma, İnternet'teki sözlük sitelerine sataşma ve din değiştirme gibi birçok girişimde bulunduğunu açıklayan genç şarkıcı, müziği bırakma kararı alırken kimseye kırgın olmadığını belirtmeyi de ihmal etmedi.