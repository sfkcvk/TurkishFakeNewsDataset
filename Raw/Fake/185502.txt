Kendilerine AKP Gençlik Kolu Süsü Veren Bir Grup, Güldere İlçe Emniyet Müdürlüğü'nü Basarak Polislere Sabaha Kadar Harmandalı Oynattı Hatay'ın Dörtyol ilçesinde polislerin AKP Gençlik kolu başkanı ve bir milletevkilinin oğlu tarafından hizaya dizilerek teşhis yapılmasının ardından ülke çapında emniyet mensuplarına yönelik taciz olaylarına her geçen gün bir yenisi ekleniyor. Son olarak dün gece Yozgat'ın Güldere ilçe Emniyet Müdürlüğü'nü basan ve kendilerine AKP gençlik kolu süsü veren bir grubun görevli polislere saatlerce harmandalı oynattığı ortaya çıkarken, İçişleri Bakanlığı yayınladığı bir genelgeyle tüm emniyet teşilkatını sahte milletvekili yakını ve parti üyelerine karşı dikkatli olmaları konusunda uyardı. 
 
Olayla ilgili olarak bu sabah bir basın toplantısı düzenleyen Güldere İlçe Emniyet Müdürü Salih İncesu saldırganların 3 kişi olduklarını söyleyerek şöyle devam etti:
 
"Söz konusu şahıslar gece 01 sularında Emniyet Müdürlüğü binamıza gelip, AKP gençlik kolu üyesi olduklarını ve bir düğünde polis tarafından taciz edildiklerini söylediler. Kollarında AKP yazıyordu ve gençtiler, bilemedik... Polis arkadaşlarımızı dizdik ancak tanıyamadıklarını, söz konusu polisin taciz esnasında harmandalı oynamakta olduğunu belirttiklerinden mecbur biz de teşhis amacıyla oynatmaya başlattık memurlarımızı..."