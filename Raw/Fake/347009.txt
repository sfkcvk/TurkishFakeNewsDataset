Cumhurbaşkanlığı'ndan 30 Ağustos Resepsiyonu Açıklaması: ''Ona bakarsan siz de tatilden beri gelmediniz...'' Beştepe'deki Cumurbaşkanlığı Külliyesi'nde gerçekleştirilen 30 Ağustos resepsiyonunda sunulan Ejder Meyveli Smoothie, Zencefilli Somonlu Suşi gibi yiyecekler sosyal medyanın gündemini meşgul ederken, konuyla ilgili olarak bu akşam bir açıklama geldi.  Türkiye'nin ekonomik olarak zor günlerden geçtiği bir dönemde gerçekeleştirilen resepsiyonda bunca lüksün fazla olduğu yönündeki eleştirileri yanıtlayan Cumhurbaşkanlığı Sözcüsü İbrahim Kalın, Beştepe'den bakıldığında vatandaşların da o kadar sıkıntılı gibi görünmediğini ifade etti. ''Ona kalırsa siz de tatilden beri gelmediniz bütün yaz. Instagram'dan falan hep gördük. Yazlık yerler doldu doldu taştı. Millet 70 liraya lahmacun yemek için kuyrukta bekledi. Biz ona bir şey diyor muyuz? İnsanı zorla kötü söyletiyorsunuz'' diyen Kalın, bu doğrultuda gelen israf eleştirilerini samimi bulmadıklarını dile getirdi. Sunulan yiyeceklerin toptan alındığı için piyasa fiyatından ucuza geldiğini, öyle söylendiği kadar ahım şahım bir masraf yapılmadığını da vurgulayan Kalın, şöyle devam etti: ''Bize gelince kriz var, kendilerine gelince Alaçatı'dan story'ler. Geçen Külliye'den arkadaşlarla Bodrum'a gidelim dedik, otellerde hala yer yok. E hani kriz? Yanlış anlaşılmasın gözümüz yok kimsenin gezmesinde ama o zaman sen de Ejder meyvesine laf etmeyeceksin. Delikanlı olacaksın. Ne yapalım, gelen misafire hazır çorba mı ikram edelim? Hayret bi şey...''