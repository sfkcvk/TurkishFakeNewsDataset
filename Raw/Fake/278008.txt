Maliye Bakanlığı, Asgari Ücret Artışı İçin Kaynak Bulunma İhtimaline Karşı 300 Özel Uçak Siparişi Daha Verdi... CHP ve HDP'nin seçim öncesi vaat ettikleri asgari ücret artışlarına "öyle bir kaynak yok" diyerek karşı çıkan hükümet, işi şansa bırakmama konusunda kararlı. Muhalafetin kaynak bulma ihtimaline karşı harekete geçen Maliye Bakanlığı, bugün imzalanan antlaşmayla kamu için 300 özel uçak siparişi daha verirken, danışman kadrolarının 4 katına çıkarılması ve iki ayrı şehirde daha AK Saray kurulması gibi ilave önlemler de gerektiğinde kullanılmak üzere hazırda bekletiliyor. Boeing firmasından sipariş edilen 300 adet lüks uçak için düzenlenen imza töreninde konuşan Maliye Bakanı Mehmet Şimşek, tanesi 60 Milyon Dolar'dan toplam 18 Milyar Dolar tutarındaki siparişle birlikte asgari ücrette önümüzdeki 2 yıl için herhangi bir artış ihtimalinin tamamen ortadan kaldırıldığına vurgu yaptı. Sipariş öncesi Boeing firmasıyla sıkı pazarlıklar yürütüldüğünü ve uçak başına 40 Milyon Dolar olan liste fiyatın 60 Milyon'a çekildiğini belirten Şimşek, "Aslında bir ara 90 Milyon'a kadar çıkmıştık ama arkadaşlarımızın 'hali hazırdaki asgari ücreti de ödeyemeyebiliriz' uyarısıyla 60'a geri inmek durumunda kaldık. Bakalım eğer muhalafet kanadından yeni vaatler gelmezse şimdilik bu rakam kurtarıyor gibi..." sözleriyle de satın alma sürecini aktardı. Şimşek, sipariş edilen uçakların şu an tam nerede kullanılacağına karar vermediklerini de belirtirken, "Valla işte 330 Milletvekili hedef var, olursa bakan yapamadığımız arkadaşlara veririz bunları gezsinler işte. Şu an bizim için uçakların en önemli işlevi bakımıyla, yakıtıyla birlikte bütçeye getireceği yıllık 4 Milyar Dolar civardındaki ilave yük. O para nasıl harcanır, sırayla dünyayı mı dolaşır arkadaşlarımız falan bunlar sonra konuşulacak şeyler..." ifadelerine yer verdi. Esasen ekonominin şu anki tablosunda böyle ilave önlemlere gerek olmadığını ancak muhalafetin iddialı tavrının içlerine kurt düşürdüğünü ifade eden Maliye Bakanı, CHP ve HDP'ye ise şu şözlerle yüklendi: "Bunlar böyle efe efe konuşunca haliyle bir şüphe oluştu bizde de. Acaba özelleştirmeyi unuttuğumuz bir tesis, ne biliym belki lüks makam aracı, 50 tane danışmanı olmayan bir kamu görevlisi falan kalmıştır belki diye iyice bir araştırdık ama bir sonuca ulaşamadık. Heralde bizim kadar içinde de olmadıkları için meselenin, ondan böyle bol keseden atıp tutabiliyorlar... Kriz geldi geliyor, önümüzdeki sene 200 küsür Milyar Dolar borç ödememiz var, napıcaz, satılabilecek bir şey kaldı mı, belki bir yerden petrol çıkar mı diye el elde baş başta oturuyoruz. İşi iteleyebileceğim birini bulsam ben bi saniye durmuycam... Neyse Sayın Kılıçdaroğlu ile Demirtaş'ı yarın bizzat bakanlığımıza bekliyorum. Buyursunlar gelsinler, incelesinler tabloları, seçimden çekilmezlerse ben de bu işi bilmiyorum... Yani bakmayın biz burada göz göre göre iyi yine topa giriyoruz. Neden? ÇÜNKÜ MİLLETİMİZİ SEVİYORUZ!"  Bakan Şimşek'in konuşması davetlilerce ayakta alkışlanırken, törenin yapıldığı salon da uzun süre "Kaynak nerede? Uçacak havada!" sloganlarıyla inledi. Tezahuratların dinmesinin ardından konuşmasına devam eden Şimşek, son olarak " " sözleriyle kimseye bir şey vaat etmeyerek girecekleri seçimden de zaferle ayrılacaklarına olan inancını dile getirdi.