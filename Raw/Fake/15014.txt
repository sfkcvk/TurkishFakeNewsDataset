YGS Birincisi Olduğunu Miami'de Tatildeyken Öğrenen Gence Basının Tepkisi Çığ Gibi Büyüyor Artık gelenekselleşmiş hale gelen, sınav birincisi olduğunu dağda çobanlık yaparken öğrenen gençlerin aksine, birinci olduğunu Miami'de havuz partisi verirken öğrenen Özbükey Holding'in veliahtı Ersin Özbükey (19) basından büyük tepki görmeye devam ediyor. 
 
"Beklerdik ki bu şahıs en iyi ihtimalle öğretmen ya da memur çocuğu olsun ancak kendisi sınav birincisi olmak için yeterince dar gelirli bir aileden gelmediği gibi gözlüklü ve sivilceli bile değil. Maalesef resmen dalyan gibi bir delikanlı çıktı. En azından ailesi bir iki kuşak öncesinden fakir olsa biraz kasıp ondan da bir azim hikayesi çıkarabilirdik ama bildiğimiz kadarıyla Özbükey'lerin serveti ta Tanzimat dönemine kadar dayanıyor. Elimiz kolumuz bağlanmış durumda. Yerel ve ulusal basınımızın en büyük dayanaklarından biri olan 'Koyun otlatan sınav şampiyonu' haberlerini elimizden almaya, basın emekçilerinin ekmeğiyle oynamaya kimsenin hakkı yok!"
 
 
Son olarak "N'olur n'olmaz" diye Ersin'in bundan sonra Türkiye'de yapılacak hiç bir sınava girmesine izin vermeyeceklerini söyleyen acılı baba, "Lütfen halkımız müsterih olsun. Parası neyse verip Amerika'da falan bir yerlerde okutacağız evladımızı." sözleriyle kamuoyunu rahatlatacak mesajlar verdi.