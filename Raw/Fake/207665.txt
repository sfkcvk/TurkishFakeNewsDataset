Yıllardır Her Youtube Videosunun Altına ''Türk-Kürt kardeştir, ayrım yapan kalleştir!!'' Yazan Yusuf Adayan (28), Akil Adamlar Komisyonu'na Seçilmenin Şaşkınlığını Yaşıyor Teröre çözüm sürecinde rol alacak 'Akil Adamlar Komisyonu'ndaki isimler yavaş yavaş netleşirken, bu sabah listeye sürpriz bir isim daha eklendi. Youtube'daki Ahmet Kaya şarkıları başta olmak üzere, "Gülşen süper frikik", "6-A kopuyorrr" ve "Messi mi Ronaldo mu" başlıklı videolar altında yaşanan karşılıklı küfürleşmelere yaptığı "Arkadaşlar neyi paylaşamıyoruz?!!! Türk-Kürt kardeştir, ayıranlar kalleştir!!!" şeklindeki yorumlarla ve Kürt arkadaşlarının da olmasıyla tanınan Sivasli84'e (Yusuf Adayan) bu sabah saatlerinde komisyonda yer alması için resmi teklif götürüldü. Youtube'da bugüne dek özellikle Ahmet Kaya şarkılarının altında sergilediği uzlaşmacı yaklaşımla milyonların kalbini fetheden ve "Fenerbahçe olmazsa Galatasaray olmaz, ebedi dostluğu unutmayalım...", "Şu parti bu parti önemli deyil. insan olmak yeter. anlayanaa...", "nazlican_22 sen bu terbiyesizlere aldırma bacım" gibi yorumlarla sosyal barışa önemli katkılardan bulunan Adayan, bu kez terör sorununun çözümü için devreye girecek. Müjdeli haberi Sivas'taki baba ocağında alan Adayan, halen olayın şaşkınlığını üzerinden atamazken, haberin duyulmasının ardından ev de komşu ve yakın akrabaların akınına uğradı. Basın mensuplarına yaptığı ilk açıklamada, Akil Adamlar Komisyonu'na seçildiğini öğle saatlerinde Kamu Güvenliği Teşkilatı'ndan gelen bir telefon neticesi öğrendiğini belirten işsiz genç, şunları kaydetti: "Telefondaki abi bana 'Kamu Güvenliği Müsteşarlığı'ndan arıyoruz, Sivaslı84 sen misin?' diyince, 'aha!' dedim, bu sefer s.çtık. 'Abi yemin ederim o sweet brunette'in 18 yaşından küçük olduğunu bilmiyordum ben. Videonun sonunda söylediler, Allah belamı versin bilmiyordum' diye yalvarıyordum ki, durumu izah ettiler. Açıkçası büyük bir rahatlama ve gurur yaşadım o an. Daha önce de dediğim gibi benim Kürt arkadaşlarım da var. Hepsi pırıl pırıl insanlar. Ayrıca bunca yıldır kız aldık kız verdik yani. Kız demişken siz gazeteci arkadaşların huzurunda bir kez daha üzerine basarak söylüyorum o brunette'i kesinlikle tanımıyorum, başka bir videosunu da izlemedim, izlemem de..." . Konuyla ilgili olarak Kamu Güvenliği Müsteşarlığı adına bir açıklama yapan Basın Sözcüsü Muharrem Uyar ise, Yusuf'un komisyona seçilmesi hakkında, "Belli ki barış sürecinin buralara kadar gelmesinde kendisinin büyük emekleri var. Hadise klibinin altında bile bu arkadaşımızın sürece yönelik önemli mesajları olmuş... Biraz yabani ama hep birleştirici, ortak bir duyguya hitap eden yorumlara rastladık." yorumunu yaptı. Yusuf'un başarılı olması için ellerinden geleni yapmaya hazır olduklarını da belirten Basın Sözcüsü, "Kendisi inşallah başarılı olursa, derhal AKP gençlik kollarına üye yaparak başarısını sahiplenme yolunda gideceğiz. Yok beceremezse de 'Süreç onun yüzünden tıkandı, doğru anlatamadı' der bütün suçu üzerine atarız. En kötü ihtimalle Türk olsun Kürt olsun bütün vatandaşlarımızın nefret edeceği bir insan olarak yine birleştirici bir misyonu olacaktır" dedi. Son olarak, komisyon için araştırmalarını sürdürdüklerini de sözlerine ekleyen Uyar, "Şu an kime gitsek hep bir bahane öne sürüp, topu başkasına atıyor. Bize çözüm süreciyle ilgili fazla soru sormayıp sadece her iki kesimi de ikna etmeye çalışacak birisi lazım. Neticede Türkler'i PKK'nın hiçbir şart öne sürmeden silah bırakacağına, Kürtler'i de bütün taleplerinin karşılanacağına ikna etmek gibi zorlu bir misyondan bahsediyoruz. Kolay değil bu işler..." derken, hükümete yakın kaynaklardan alınan bilgi, Akil Adamlar Komisyonu için bir sonraki adayın bal reklamlarındaki başarısıyla adından söz ettiren Ekrem İncel olduğu yönünde.