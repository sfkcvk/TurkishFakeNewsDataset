Üniversiteler Arasındaki Tercih Dönemi Yarışına YÖK de Katıldı: ''Bizi seçen ilk 5000 öğrenciye akademik kadro fırsatı!" Geçtiğimiz aylarda ''Barış Bildirisi''ni imzalayanların atılmasının ardından darbe girişimi sonrası başlayan tasfiye süreciyle birlikte akademik kadro açısından iyice sıkıntıya giren YÖK, tercih dönemini fırsata çevirmek üzere harekete geçti... Bugün düzenlenen basın toplantısıyla, 2016 başından bu yana yaklaşık 2000 akademisyenin görevden uzaklaştırıldığına dikkat çeken YÖK Yürütme Kurulu Üyesi Prof. Dr. Suat Erhacıoğlu, eksik kalan kadroların tamamlanabilmesi ve yüksek öğretimin sağlıklı bir şekilde devam edebilmesi için tercih döneminin önemli bir fırsat olduğunu ifade etti.   Erhacığlu, tercih döneminde YÖK'ü seçecek öğencilerin Tükiye'nin dört bir yanındaki özel ve devlet üniversitelerinde direkt akademik kadrodan çalışma fırsatı bulacağını ifade ederken, şu an yüzde yüz burs ve iş garantisi sunan başka bir üniversite olmadığının da altını çizdi. Öğrencilere, "Zaten başka bir üniversiteyi tercih etseniz de ya akademisyen olup okulda kalmak için uğraşacaksınız ya da melül melül iş arayacaksınız. Onu da Allah bilir ne zaman bulursunuz. Gelin hazır fırsat varken şimdiden aramıza katılın. Böyle şans bir daha ele geçmez" sözleriyle seslenen YÖK yetkilisi, şöyle devam etti: "Bizi tercih edecek öğrencilerimizi aldıkları puan ve sınava girdikleri puan türüne göre çeşitli ünvanlarla üniversitelerimize yerleştireceğiz. Atıyorum mesela    . 100 - 200 arası yrd doç.,  falan o şekilde asistan öğretim görevlisine kadar  gidecek. Bu arkadaşlarımızı en acil akademisyen ihtiyacı olan fakültelerimizden başlayarak biz dağıtacağız.   Önceliği onlara vereceğiz..." Erhacıoğlu, eksik kalan 2000 kişilik kadro için neden 5000 kişilik kontenjan açıldığı yönündeki bir soruyu ise şöyle yanıtladı: "Açıkcası bunlardan 2-3 bin tanesinin ilk yılın sonunda bir şekilde eleneceğini düşünüyoruz zaten. Ya gene bi şeye imza atarlar ya paralelci oldukları ortaya çıkar derken geriye 2000 kişi kalır. O da en iyi ihtimalle..."