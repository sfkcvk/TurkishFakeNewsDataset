AKP Genel Merkezine Yürüyen Çiçekli-Çikolatalı Bekar Gruba Çevik Kuvvet Müdahale Etti... Gerginlik Büyüyor... Seçim öncesinde bekar gençlerin evlendirilmesini de vaatleri arasına ekleyen AKP, güne ufak çaplı bir şokla uyandı. Ankara Söğütözü’nde toplanan gözü dönmüş bir grup sayıları gittikçe artarak partinin genel merkezine doğru yürüyüşe geçti. Öfkeli kalabalığı çevik kuvvet zor kullanarak durdurmaya çalışıyor… “Evlenmek istiyoruz”, “Her gün bedava” ve “Kurulmadı işte koalisyon 2 Kasım sabahı gürül gürül bak ereksiyon” pankartları ile sabahın erken saatlerinde Söğütözü’nde toplanan grup, AKP Genel Merkezi’ne doğru sloganlarla yürüyüşe geçti. Genel Merkezin 100 metre yakınına dek ulaşan kalabalığa bu noktada çevik kuvvetin müdahalesi başladı. Emniyet güçleri yoğun bir biçimde biber gazı kullanmalarının yanısıra, barikatı aşmayı başaran 3 eylemciyi de uzaktan şap iğnesiyle vurarak etkisiz hale getirdi. Gözü adeta dönmüş güruhla polis arasındaki çatışmalar halen sürüyor. Ankara Emniyet Müdürlüğü ise, ikinci bir bildirime kadar şehirdeki kadın vatandaşları dışarıya çıkmamaları konusunda uyardı. Özellikle AK Parti Genel Merkezi’ne yaklaşılmamasını rica eden Ankara Emniyeti yetkilileri “Ya biz kadınlarımıza güveniyoruz yanlış anlaşılmasın da çevreye güvenmiyoruz. Kadın polislerimizi de bugünlüğüne merkeze çektik. Mazallah insanın aklına bin tane şey geliyor” şeklinde açıklamada bulundu. Olayların yatışması için gerekirse Silahlı Kuvvetler’den destek alınıp alınmayacağı sorusu ise emniyet güçlerince “Yok… Şimdi orda askerlik görevini yapan arkadaşlar da müşkül durumdalar… Karşı safa kaymalar falan yaşanabilir” biçiminde yanıtlandı. Ankara’da gerçeklen bekar eyleminin haberi bir anda tüm Türkiye’nin de gündemine oturdu. Acilen evlenmek durumunda oldukları belirten gruplar, yurdun dört bir yanında sokaklara döküldü. İşte il il yaşanan gelişmeler;  Yozgat'ta AKP binası önünde toplanan bekar grup, aniden ateş alarak hiçbir müdahaleye gerek kalmadan kendi kendine dağıldı.  Grup, kendilerine akşama kadar kendilerine eş bulunmaz ise derhal Ege'ye göç edeceklerini deklare etti. Tehdide kayıtsız kalamayan vali ve emniyet güçlerinin grubu ikna çabaları sürüyor...  İl binasını basan 9 kişiye AKP İl Başkanı tarafından söz yüzüğü takıldı. Çiçeği burnunda damat adaylarına gelin bulma çalışmaları sürüyor.  Ahmet Davutoğlu’nun Meram’daki konutunun demir kapısına kendilerini zincirleyen grup, bizzat başbakan gelip evlenilecek kız bulmadığı sürece orayı terk etmeyeceklerini belirtti.  Bir önceki seçimde HDP’ye oy vermelerinin ardından AKP’ye dönen Bunhan Aşireti erkekleri AKP İl Başkanlığı’nın bulunduğu sokakta yer alan berberde tıraşlarını olmalarının ardından hesabı başkanlığa yazdırdı. 2.700 kişilik grubun adetlere göre şimdi de damatlık ve kına alışverişine çıkması bekleniyor.  Eşlerinin gelmesini beklerken canları sıkılıp ellerindeki çikolataları da yiyen bekar grup, saatler içinde iyice tehlikeli hale geldi. Polis, hilal taktiği ile grubun etrafını kuşattı. Olası bir tehlike halinde müdahale etmek için de çatılara sniper'lar yerleştirildi.  Gerdek odasına alınma vaadiyle kandırılarak emniyete götürülen grup, şimdilik parmaklıklar ardında...  Kentin üstünü saran duman nedeniyle hava trafiği olumsuz etkilendi. Uçaklar Kars’a yönlendiriliyor. Vali, evlerinde su kaynatan yüzbinlerce vatandaşa seslenerek “Arkadaşlar hemen öyle bugünden yarına olacak iş değil o suların altını kapatın, lütfen” çağrısında bulundu.