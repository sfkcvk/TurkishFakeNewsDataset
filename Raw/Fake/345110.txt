ABD'nin Ekonomik Yaptırım Tehditine Dışişleri'nden Sert Yanıt: ''Bizim kaybedecek pek bir şeyimiz yok, zaten nasılsa...'' Türkiye'de iki yıla yakın süre cezaevinde kaldıktan sonra ev hapsine alınan ABD'li din görevlisi Andrew Brunson serbest bırakılması isteyen ABD Başkanı Trump ve yardımcısı Mike Pence'in yaptırım tehditlerine Dışişleri'nden sert yanıt geldi... Konuyla ilgili olarak Dışişleri'nden yapılan açıklamada, Türkiye'nin herhangi bir tehdide, özellikle de ekonomik tehdide boyun eğmeyeceğinin altı çizilerek, ''Bizde durum ortada. Yaptırım uygulamasanız da zaten batıyoruz. 3 ay önce olmuş, 3 ay sonra olmuş çok da farketmez yani. Siz bilirsiniz...'' ifadelerine yer verildi. Türkiye'nin ekonomik anlamda artık çok da fazla kaybedecek bir şeyinin olmadığına dikkat çekilen açıklamada ''Nolacak yani? Dolar 6 TL mi olacak? E nasılsa bir ara o fiyatı görecek. Borsa 80.000'in altına mı inecek? Zaten inecek. Türkiye'ye kredi mi vermeyecekler? Kim veriyor ki? Yabancı yatırımcı mı gelmeyecek? Hangi yabancı yatırımcı?'' denirken, ABD'nin tehdidinin zamanlama olarak Türkiye için etkisiz bir döneme denk geldiği ifade edildi. Açıklamada ayrıca ''Evet belki Rusya'nın uçağını düşürünce adamlar turist yollamayıp domates almayı kesti diye 8 ay sonra gittik efendi gibi özür diledik ama neden? Çünkü o ara iyi kötü idare ediyorduk, durumu kurtarma ümidimiz vardı. Şimdi çok şükür öyle bir durum yok.'' denilirken, ABD'nin uygulayacağı yaptırımlardan benzer bir sonuç alma beklenti içinde olması halinde derin bir hayal kırıklığına uğrayacağı da net bir şekilde dile getirildi.  Açıklama Beyaz Saray'da şok etkisi yaratırken, geçmişte olduğu gibi Türkiye'yi önce ucuz dolar'a boğup biraz belini doğrulttuktan sonra ekonomik yaptırımla tehdit etme opsiyonunun gündemde olduğu da kulislere sızan bilgiler arasında.