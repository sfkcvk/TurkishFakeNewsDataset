TNT Yönetimi: "Sıra hangi kanaldaysa gelsin alsın artık Mehmet Ali Erbil'i" Geçtiğimiz sene Star TV'den olaylı bir şekilde ayrılan Mehmet Ali Erbil'i istihdam etme görevini geçici olarak üzerine alan TNT kanalı, ünlü şovmenin dün akşam canlı yayında stüdyodaki izleyicilerin ağzına büfe tipi salam sokmasının ardından bu görevi başka bir kanala devretmeye hazırlanıyor. Olayın ardından tüm ulusal kanalların merkez ve stüdyo binalarında güvenlik önlemleri iki katına çıkarılırken, tesis girişlerine Mehmet Ali Erbil'in fotoğrafı asılarak, personelden olası sızma girişimlerine karşı tetikte olmaları istendi. 

 

Haber yayına hazırlandığı sırada 6. saatine giren toplantıda henüz kesin bir uzlaşma sağlanamazken, tüm kanalların ortak katkısıyla, sadece Mehmet Ali Erbil'in program yapması amacıyla kurulacak yeni bir kanal teklifine genel olarak sıcak bakıldığı da son olarak gelen bilgiler arasında.