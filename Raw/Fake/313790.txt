CHP'ye Yönelik İlk Girişimlerin Beklenen de Hızlı Başlamasının Ardından MHP'de Tedirginlik: ‘‘Lan??’’ HDP’li milletvekillerinin tutuklanmasından sonra bugün de Cumhurbaşkanı Erdoğan’ın son yayınlanan bildirge nedeniyle CHP’ye yönelik suç duyurusunda bulunması MHP’de gerginliğie neden oldu. Parti kulislerinde “Beyler bi tek biz kalıyoruz geride, bi pislik olmasın?” görüşü hakim olurken, milletvekilleri Bahçeli'yi uyardı: "Aman Başkan, gözünü seveyim ne diyolarsa he de..." Bugün öğle saatlerinde Cumhurbaşkanı Erdoğan ve AK Parti’nin CHP’yi yayınlanan son bildirge nedeniyle savcılığa verdiği haberi MHP’nin Ankara Balgat’taki Genel Merkezi’nde adeta şok etkisi yarattı. Partililer öncelikle derin bir sessizliğe bürünürken, koridorlarda yavaş yavaş “Olum bak sıra bize geliyo ha, ben size diyim” fısıltıları da yükselmeye başladı. İsmini vermek istemeyen üst düzey bir parti yetkilisi ise yaşananları şöyle aktardı: “Yani tabii beklemiyor değildik ama bu kadar hızlı olması biraz işkillendirdi bizi. Herhalde nerden baksan bi 2-3 ay sürer CHP'ye sıranın gelmesi, ondan sonra da bakarız artık şeklinde bir rahatlık vardı bizde. Bugün duyduklarımızdan sonra benim şöyle şuramdan soğuk bir ter aktı. Birçok arkadaşımız da benzer durumdalar. Tam nereden geldiğini tespit edemedim ama ara ara resmen MHP Genel Merkezi’nde ‘Susma sustukça sıra sana gelecek’ sloganları duyuldu. Neyse bazı vekil arkadaşlarımız Sayın Bahçeli’nin yanına çıkmışlar. Umudumuz onlarda.” Yaşanan gelişmelerin ardından yaklaşık 10 kadar milletvekili de soluğu Genel Başkan Devlet Bahçeli’nin yanında aldı. Heyet adına ilk açıklama Gümüşhane Milletvekili Kürşad Korkutata’dan geldi. “Genel Başkanımıza biz son dönemdeki performansından ötürü teşekkür ettik” diyen Korkutata, önümüzdeki dönemde de en azından OHAL kalkana kadar hükümete her konuda destek olma ve bir dediğini iki etmeme noktasında fikir birliğine vardıklarını ekledi. Korkutata, “Efendim başkanlıktır, referandumdur, bunlar hep ülke hayrına şeyler. Sayın Genel Başkanımız da aynısını düşünüyor zaten. Kendisi de sık sık ‘Yok canım… Bize kadar da gelmez… Gelmez di mi çocuklar?’ gibi cümleler tekrarladı” sözleriyle Bahçeli’nin konuya bakışını aktardı. Her şeye rağmen "bizi desteklediniz de yeterince içten desteklemediniz sanki" şeklinde bir suççamayla partilerine yönelik bir operasyonun başlayabileceğine de dikkat çeken Korkutata, AK Parti'li yetkililere ise şöyle seslendi   “O noktada ufak bir istirhamımız olacak. En azından bize yönelik sunulacak terör bahanesi PKK falan olmasın da… Çok kanımıza dokunur o çünkü… Onun yerine gerekirse ortak paydada buluşup farklı bir şey bulalım. Ne bileyim, sesli düşünüyorum şu an, Ergenekon yeniden şeyapılabilir mesela. İsim olarak da uygun. Bunu bi düşünelim biz..."