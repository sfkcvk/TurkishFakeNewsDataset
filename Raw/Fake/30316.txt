Kadere İmanı Zedelemeyen Yeni İş Güvenliği Yasası İçin Düğmeye Basıldı Türkiye'yi yasa boğan Zonguldak'daki grizu faciasının ardından Başbakan Recep Tayyip Erdoğan'ın "Madencilerin kaderinde var bu..." şeklindeki sözleri büyük bir tartışma yaratırken, Çalışma Bakanlığı "İş Güvenliği Yasası"nda bir takım düzenlemelere gitmeye hazırlanıyor. "Madenlere sağ ayakla girilmesi", "İşçilerin ıslık çalmasının engellenmesi" gibi bir dizi düzenleme içeren yeni yasayla ilgili olarak açıklamalarda bulunan Bakanlık Sözcüsü Ersin Özbükey, "Haşa! Kaderin önüne geçilmez ancak, tevekkül mekanizmasını çalıştırmak için biz de elimizden geleni yapacağız." diyerek, yapılacak önemli değişikliklerin sinyallerini verdi.  
 
 
 
 
 
 
 
Toplantı sonunda basın mensuplarının sorularını da yanıtlayan Özbükey, bir muhabirin "Yeni yasa ne zaman yürürlüğe girecek?" şeklindeki sorusuna "Kısmet" karşılığını verdi ve "Hayırlısı neyse artık o olsun..." diyerek, basın toplantısını noktaladı.