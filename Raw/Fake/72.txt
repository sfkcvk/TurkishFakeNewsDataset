STV Dizisinden İbret Alarak Müslüman Olan Genç, İslam Dünyası'nı İkiye Böldü STV'de yayınlanan "Gönül Kapısı" adlı diziden etkilenerek müslüman olan Ersin Özbükey (22), İslam Dünyası'nda şiddetli tartışmalara yol açtı. 
 
Geçtiğimiz salı akşamı STV'de yayınlanan Gönül Kapısı adlı diziyi izledikten sonra ateizmden vazgeçerek İslam'ı seçen Ersin Öbükey'in bu kararı İslam Dünyası'nın bir bölümünde sevince yol açarken azımsanmayacak sayıda Müslüman'ın da tepkisini çekti. 
 
 
 
Özbükey'in bu kararına sert tepki gösteren kesim "STV dizisinden etkilenip dine dönen adamın Müslüman'lığına güven olur mu? Bu kadar berbat bir yapımdan bile etkilenecek kadar çok afedersiniz yani düşük zekalı biri yarın passion of christ izler en koyusundan hristiyan olur, öbür gün sünger bob izler kendini istiridye falan sanır denize atlar, yalan mı?" diyerek tepkilerini dile getirdiler.
 
 
 
Yeni müslüman olan gencin kararını destekleyenler ise bu görüşe tamamen karşı çıkarak "yani Ersin ne kadar mubarek bir insanmış ki düşünün STV dizisiyle bile imana gelebiliyor. Bu onun, yüce dinimiz İslam'a ne kadar hazır olduğunu gösteriyor. Bir çok halis Müslüman'ın bu dizilerdeki 3. sınıf oyunculuklar yüzünden İslam'la ilgili ne varsa herşeyden tiksinip küfür batağına saplandığı bu karanlık günlerde Ersin'in İslam'ı seçmesi hepimiz için bir umut ışığı olmalıdır" dediler. 
 
 
 
STV kanadından konuyla ilgili henüz bir açıklama yapılmazken, kanala yakın kaynaklar STV camiasında ilk kez dizilerinden birini oturup baştan sona ciddi ciddi izleyen ve üstelik bir de olumlu yönde etkilenerek İslam'a meyil eden bir vakayla karşılaşmanın şaşkınlığının hüküm sürdüğünü aktardılar.