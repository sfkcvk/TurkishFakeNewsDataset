Avrupa Parlamentosu'nun Raporunu Tanımadığını Açıklayan Türkiye, Avrupa Birliği Müzakerelerini Katar'la Yürütecek... Olmadı Pakistan... Avrupa Parlamentosu’nda Türkiye ile müzakerelerin askıya alınmasını öneren raporun kabul edilmesine sert tepki gösteren Türkiye'den bugün ilk karşı hamle geldi. Raporu yok hükmünde saydıklarını ve aynen iade edeceklerini açıklayan AB Bakanı Ömer Çelik, müzakere sürecinde bundan sonra yola Katar'la devam edeceklerini açıkladı.  Türkiye'nin dünyada en fazla gazetecinin tutuklu olduğu ülke olmasını, referandum sürecinde yaşanan hukuksuzlukları, demokrasi, basın özgürlüğü ve insan hakları gibi konulardaki ihlalleri bahane eden Avrupa Parlamentosu'nu Türkiye'ye karşı önyargılı olmakla suçlayan Çelik, raporun da siyasi bir karar olduğunu ifade etti. Çelik bu koşullar altında Avrupa Birliği müzakelerini Avrupa Birliği ile yürütmenin bir manası olmadığına dikkat çekerek şöyle devam etti:  "Daha fazla vakit kaybetmeden bizi olduğumuz gibi kabul eden, değiştirmeye çalışmayan bir birlikle bu müzakeleri sürdürmek en doğrusu olacaktır. Hali hazırda öyle bir birlik de olmadığı için mecburen tek tek ülke bazında gitme seçeneğine yöneildik. Bu doğrultuda en yakın aday olarak dost ve kardeş ülke Katar'ın Büyükelçisi ile az evvel telefonda konuştum. Kendileri bana 'Yani... Olur tabii... Bizce bi sakıncası yok abi. Girebilirsiniz AB'ye... Niye sordun ki?' dedi. Sebebin önemli olmadığını söyleyip bu ifadelerini yazılı olarak da iletip iletemeyeceğini sordum. Ona da OK dedi. İnşallah yarın imzalı, kaşeli olarak masamda olacak. İşte görüyorsunuz, karşılıklı iyi niyet olunca sorunlar nasıl kolayca çözülüyor..." Müzakere sürecinde Katar'la ilgili bir pürüz çıkması durumunda B, C ve D planlarının da hazır olduğunu belirten AB Bakanı "Pakistan var, Azerbaycan var, efendime söyliym sonra Cibuti ha keza bir telefonla istediğimiz belgeyi yollar. Daha da düşünsek buluruz aslında, başka ülkeler de çıkar bence. Kimsenin raporuna kalmadık çok şükür" sözleriyle Türkiye'nin istediği raporu alabilecek güçte bir ülke olduğunu bir kez daha vurguladı.