Hasip Kaplan'ın Paylaşımını İhbar Kabul Eden Adalet Bakanlığı, Dışarıda HDP'nin Başına Geçebilecek Kürt Vekil Kaldığı İddialarıyla İlgili Soruşturma Başlattı Eski HDP milletvekili Hasip Kaplan'ın dün akşam twitter üzerinde yaptığı "HDP kurultayında Demirtaş’ın yerine sakın bir Türk göz dikmesin" açıklaması yoğun tepkilere neden olurken, HDP'nin başına geçebilecek henüz tutuklanmamış Kürt siyasetçi olduğu iddialarını da gündeme taşıdı. Kaplan'ın, HDP kurultayıyla ilgili yoğun tepki çeken ve HDP yönetimi tarafından da "ırkçıllık" suçlamalarıyla kınanan açıklamalarını ihbar kabul eden Adalet Bakanlığı, Selahattin Demirtaş'ın yerine geçme potansiyeli olup da henüz tutuklanmamış Kürt siyasetçiler olduğu iddialarına yönelik soruşturma başlattı. Konuyla ilgili olarak Bakanlık'tan yapılan açıklamada, başlatılan soruşturma kapsamında ilk olarak Hasip Kaplan'ın bilgisine başvurlacağı belirtilirken, "Kendisine neden bu şekilde bir çıkış yapma gereği duyduğu sorulacak, dışarda dokunulmazlığı kaldırılıp tutuklanmamış HDP'li Kürt vekiller olduğuna dair elinde somut bilgi ve belgeler varsa bunları görevli savcılarımızla paylaşması talep edilecektir" ifadelerine yer verildi.  Açıklamada ayrıca, söz konusu tweet'in ardından derhal cezaevlerinde sayım yapıldığı ve tutuklu HDP'li Kürt vekil sayısında herhangi bir eksikliği tespit edilmediği bilgisi de paylaşılarak, bilinen isimler dışında gözden kaçan ya da düşük profil sergileyerek kendini bilerek unutturan vekiller olma ihtimaline karşı soruşturmanın çok yönlü olarak sürdürüleceği belirtildi.