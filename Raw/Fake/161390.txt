Terör Örgütü Suçlamasıyla Çok Sayıda Üyesi Tutuklu Yargılanan KPMLH-C, Suikast Düzenleyebileceği Yeterince Ünlü Bir Ermeni Bulmaya Çalışıyor Hrant Dink davasında örgüt izine rastlamayan mahkemenin çok sayıda zanlıyı tahliye ederek cinayeti 2 kişiye yüklemesinin ardından, halen üyeleri örgüt suçlamasıyla yargılanan KPMLH-C de suikast düzenleyebileceği yeterince ünlü bir ermeni bulmak için kolları sıvadı. Konuyla ilgili olarak bu sabah örgütün yönetim kadrosu tarafından yapılan açıklamada, cinayete kurban gitme olasılığı bulunan ermeni vatandaşlar ve yakınlarından şimdiden özür dilenirken, "Size karşı özel bir husumetimiz yok ama bizim de 3 senedir tutuklu yargılanan arkadaşlarımız var. Onları da düşünmemiz gerek. Lütfen olayı kişisel almayın..." ifadelerine yer verildi.
 
Terörle mücadele ekiplerinin baskını nedeniyle açıklamalarına son vermek zorunda kalan KPMLH-C yönetimi, apar topar gözaltına alınarak Aksaray'daki İstanbul Emniyet Müdürlüğü binasına götürüldüler. Burada yapılan ilk sorgularında suikast hazırlığında bulunmak dışında bir suç unsuruna rastlanmayan 6 kişi serbest bırakılırken, paltosunun cebinden Das Kapital'in 1. cildi çıkan bir kişi tutuklu yargılanmak üzere Metris Cezaevi'ne sevkedildi.