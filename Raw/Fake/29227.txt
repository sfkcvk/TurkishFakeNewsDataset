Genelkurmay, Yüksek Askeri Şura Toplantılarını Açık Görüş Günlerine Denk Getirmek İçin Hazırlıklara Başladı Ergenekon operasyonu kapsamında son olarak ikisi eski kuvvet komutanı olmak üzere bir çok üst düzey asker hakkında yakalama kararı çıkarılmasının ardından harekete geçen Genelkurmay Başkanlığı, Yüksek Askeri Şura toplantılarının açık görüş günlerine denk getirilmesi için hazırlıklara başladı. 
 
Genelkurmay'dan yapılan açıklamada, ergenekon soruşturması kapsamında tutuklamaların bu şekilde devam etmesi halinde, YAŞ toplantılarında, toplantı yeter sayısına ulaşılmasının oldukça güç bir hale gelmesinden duyulan endişeye vurgu yapıldı. "Tutuklu durumdaki personelimizin de katılımını sağlamak amacıyla toplantılar için önceden belirlenen tarihlerin, söz konusu personelin açık görüş günlerine denk gelecek şekilde yeniden düzenlenmesi gerekecek gibi görünmektedir." ifadelerine yer verilen açıklamada, Yüksek Askeri Şura'nın sağlıklı bir şekilde yürütülebilmesinin önemi üzerinde de hassasiyetle duruldu.