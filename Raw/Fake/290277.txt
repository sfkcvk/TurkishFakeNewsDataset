Bugüne Kadar GSS'den Sadece 7.500 Lira Gelir Elde Edebilen SGK İkinci El Uno Bakıyor Genel Sağlık Sigortası kapsamında gelir sahibi olsun olmasın herkesi borçlandırma hedefiyle yola çıkan hükümet, aradığını bulamadı. Yaklaşık bir senedir borç yapılandırma sürecini uzatıp duran SGK, şimdiye kadar yapılan ödemelerden elde edebildiği 7.500 lira ile git-gel işlerinde kullanılmak üzere ikinci el Uno bakmaya başladı... GSS yapılandırma gelirlerinin beklenenden az olması hakkında bir açıklama yapan SGK, durumu anlayışla karşıladıklarını belirtti. "Yani piyasa belli, seçim öncesi falan, onları da anlıyoruz şimdilik yapacak bir şey yok” diyen Sosyal Güvenlik Kurumu GSS Departman Şefi Necmi Şenel, konuşmasının devamında şu ifadeleri kullandı: “Ama 7.500 de tabii güzel para bu devirde, bakmayın. Yani bi ödenek iste Maliye Bakanlığı'ndan, 9 ayda anca gelir... Buna da şükür. İşte biz de bi şekilde değerlendiricez bunu. Git-gel işleri için memur arkadaşlara araba lazım oluyor, o işi aradan çıkarabiliriz… 10-15 emeklinin maaşını falan öderiz belki duruma göre, bakalım artık yapıcaz bişeyler" Primlerin yaklaşık bir senedir yeniden yapılandırılıp durmasına rağmen ödeme konusunda herhangi bir çaba sarf etmeyen vatandaşlar da, zamanı gelince ödemeyi yapacaklarını söyledi. “Hallolur hallolur, sırası gelince o da hallolur” gibi muğlak ifadelerle primi ödememe konusunda kararlı olduğunu belli eden vatandaşlardan bazılarının açıklamaları ise şu şekilde oldu:  Valla ben geçen hafta işin iç yüzünü bilmeden 3.700 lira ödedim. İşte o günden beri ölümcül bir hastalık kapıp tedavilerle bu parayı çıkarmaya çalışıyorum. Var mı tanıdığınız AIDS'li birileri?  Ya öderiz onu, o aklımda benim. Şimdi bi yerden para bekliyorum ben, o gelsin de. Olmadı onu oraya aktarırız yani. Şey değil.  Ben aslında ödemeyi çok istiyorum ama internette aratınca çok afedersiniz 'Ödeyeni s.ksinler' gibi kimi ibarelerle karşılaşıyor insan. Şimdi durduk yere de böyle bir risk alınmaz di mi?  Bunun son ödemesini 6 ayda bir uzatıyolar, 6 ayda bir de erken seçim kararı alsalar... Seçimden önce vatandaşı kıllandırmamak için zaten zorlamazlar. Öyle öyle geçer ya. Nedir yani taş çatlasa 50-60 sene.  Ehehe tabi ödiycem ya, niye ödemiyim? Ehehe…  Hele herkes bi ödesin, ben de ödiycem tabi. Parayı ayırdım, para hazır.