Davutoğlu, Turizm Eylem Planını Açıkladı: ''Başına bir iş gelmeden tatilini bitirine parasının %20'si iade edilecek'' Artan terör olayları ve Rusya ile yaşanan gerginlik sonrası kriz alarmı veren Türkiye turizmini canlandırmak için ilk hamle bizzat Başbakan Ahmet Davutoğlu’ndan geldi. Davutoğlu'nun bugün Çankaya Köşkü’nde açıkladığı 2016 Turizm Eylem Planı'nda, tatilini başına bir iş gelmeden bitirebilen turistlere %20’lik ücret iadesinden, 3 milyon Suriyeli mültecinin boşta kalan otellere yerleştirilerek tesis dolululuk oranının yükseltilmesine kadar birçok konuda etkili önlemler var. Konuyla ilgili olarak düzenlenen basın toplantısında, Türk turizminin iki bomba patladı diye gücünden hiçbir şey kaybetmeyeceğini söyleyerek konuşmasına başlayan Başbakan Ahmet Davutoğlu, Türkiye'yi özellikle tehlikeli bir yermiş gibi gösterenlere de ateş püskürdü. Türkiye denilince Avrupalı'nın aklında canlanan ‘çok ucuz tatil - gereksiz hürmet’ algısını yıkmaya kimsenin gücü yetmeyeceğini iddia eden Davutoğlu, konuşmasının devamında şu ifadeleri kullandı: “Kimse burada komşularımız ile aramızın iyi olmamasını, dünya devleri ile durmadan sürtüşmemizi, patlayan bombaları, mülteci krizini falan bahane etmesin. Adamın 1 lirası burada en kötü 3 lira ediyor… İngilizde bu oran 4.5, Euro bölgesinde 3.5… Evelallah bu durumun avantajını da bu ülke her zaman kullanmayı bilmiştir. Evet iptaller falan oluyor, belli biraz daha kısır geçecek ama 2-3 küçük düzeltme ile biz bu işin altından da çok iyi kalkarız.” 
 
Davutoğlu, daha sonra hazırladıkları eylem planının detaylarını da kamuoyu ile paylaştı. Ülkeye turist getiren firmalara prim dağıtmaktan, turizm sektörüne ucuz kredi imkanına kadar her şeyin düşünüldüğü eylem planından öne çıkan diğer detaylar ise şu şekilde: