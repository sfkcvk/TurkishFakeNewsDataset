Kolbastı Yarışmasında Birincilik Kazanan Gencin Sara Krizi Geçirdiği Ortaya Çıktı Trabzon'da bu yıl 2.'si düzenlenen Geleneksel Kolbastı Yarışmasında tüm rakiplerini geride bırakarak birinci olan Ersin Özbükey'in (19) yarışma sırasında sara krizi geçirdiği anlaşıldı.
 
Finalde gösterdiği "yerde anlamsız hareketler yaparak debelenme" performansıyla uzun süre ayakta alkışlanan talihsiz genç, kaldırıldığı hastanede yaptığı açıklamada: "15 dakika boyunca yerde çırpınıp durmama rağmen bir allahın kulu yardımıma koşmadı, ben çırpındıkça onlar alkışladılar ben titredikçe davula zurnaya yüklendiler, ağzımdan köpük gelmeye başlamasa daha da alkışlarlardı sanıyorum." dedi. İzleyiciler arasında bulunan bir doktorun mudahalesiyle hayata döndürülen Özbükey'in sağlık durumunun iyi olduğu ancak kolbastı kariyerinin büyük ihtimalle sona erdiği bildirildi. 
 
Olayın ardından yarışma komitesi tarafından basına yapılan açıklamada, "Ersin Özbükey'in yarışma sırasında sergilediği performasın ne kadarının kolbastı ne kadarının sara krizi olduğu anlaşılamadığından, kazandığı birinclik derecesinin iptal edilmesine karar verilmiştir. Ayrıca, haksız rekabete yol açmamak için bundan böyle kolbastı yarışmasına katılmak isteyenlerin sara hastası olmadıklarını gösteren bir doktor raporu getirmeleri zorunlu tutulacaktır" denildi.