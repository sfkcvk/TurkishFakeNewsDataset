14 Şubat Resmi Olmayan Sonuçları Gelmeye Başladı: Alınan Prezervatif Sayısı 27.300, Açılan Prezervatif Sayısı 86 Tüm dünya ile birlikte Türkiye'de de 14 Şubat Sevgililer Günü kutlamaları bütün coşkusuyla devam ederken, il bazında resmi olmayan ilk sonuçlar da haber merkezlerine ulaşmaya başladı. Yapılan ilk değerlendirmelere göre ayrılık, kapris, cimrilik, müzmin saplık, boş ev bulamama ve bilinçsiz peluş ayı kullanımı gibi etkenler yüzünden katılım önceki yıllara göre düşük geçerken, kesin tablonun bu gece yarısından itibaren netleşmesi bekleniyor. Türkiye, bir Sevgililer Günü’nde daha vatandaşlık görevini yerine getirmek için market ve eczanelere akın etti. Doğu illerinde sabahın erken saatlerinden itibaren başlayan prezervatif alım sürecinde heyecanla beklenen ilk sonuçlar ajanslara ulaşmaya başlarken, yapılan ilk değerlendirmeler katılımın beklenenden düşük olduğuna ilişkin oldu. Açılan/Alınan prezervatif sayısı oranının önümüzdeki saatlerde yükselmesi umut edilirken, iller bazında basına yansıyan resmi olmayan ilk sonuçlar şöyle:  Kutlamaların en coşkulu şehri olan İstanbul’da Sevgililer Günü tam bir şölen halinde geçiyor. Özellikle Beyoğlu ve Beşiktaş’ta adeta nefesler tutulmuş durumda. Bu iki ilçede alınan toplam prezervatif sayısı 1800, şu ana kadar açılan prezervatif sayısı ise henüz 14, ancak akşam yemeğinin ardından sayının hızla yükselmesi bekleniyor. İstanbul'da merkez ilçeler bu yıl da bekleneni vermiş gibi görünürken henüz Avcılar, Büyükçekmece ve Zeytinburnu gibi önemli bölgelerden net bir sonuç ulaşmadı.  Alınan prezervatif sayısı: 2200, Açılan prezervatif sayısı: 8. Bugüne dek çeşitli seçimlerde elektrik kesintilerinin sık yaşandığı Ankara’da bu gece de kesinti yaşanması halinde sonuçlarda ciddi bir artış bekleniyor. Saat 21.30'da Cumhurbaşkanlığı tarafından verilecek 14 Şubat resepsiyonunun eşsiz gerçekleştirileceğinin ilan edilmesi Başkent’te sonuçları olumsuz etkileyebilecek bir unsur olarak dikkat çekiyor.  Çöpten çıkan torba torba prezervatif 14 Şubat’a bir miktar gölge düşürürken, şu ana dek alınan 700 kutunun 13 tanesi açılmış durumda. Her şeye rağmen uzmanlar, bu yıl da İzmir'in bekleneni vereceği konusunda iyimserler.  Sınır kapısında hazırlanan perdeler ardında prezervatiflerini kullanan gurbetçi vatandaşlar, çevreden gelen tepkilere aldırış etmediler. Açılan prezervatif sayısı: 17  Mükerrer prezervatif kullanım ihbarları üzerine İl Sağlık Müdürlüğü harekete geçti…  Sınırdan kaçak olarak geçmeye çalışan prezervatif yüklü bir kamyon, güvenlik güçleri tarafından durduruldu. Tutuklanarak savcılığa sevkedilen kamyon sahibi Muhittin Erciş'in, savcılıkta alınan ifadesinde "Satıcı değil, kullanıcıyım" sözleri dikkat çekti. Kamyondan çıkan 200 koli prezervatife polis tarafından el koyulurken şoför sağlık kontrolü için hastaneye sevk edildi.  “Sevgililer Günü”nün geleneksel olarak “En azından imam nikahı kıydırmışlar günü” olarak kutlandığı Çankırı’da katılım, geçen yılların çok altında kaldı. Alınan prezervatif sayısı: 95, açılan prezervatif sayısı: 1 (ondan da balon yapıldı)  Alınan prezervatif sayısı: 65, açılan prezervatif sayısı: 2, töre cinayeti nedeniyle hayatını kaybedenlerin sayısı: 2 Özellikle sahil kentlerinden gelecek olan sonuçların ardından tablonun daha da netlik kazanacağını belirten uzmanlar, şu ana kadar elde edilen rakamların verdiği siyasi mesajı ise, vatandaşların en azından 3 çocuk konusunda hükümete destek vermeye devam ettiği şeklinde yorumluyorlar. Sonuçları her saat başı bu sayfadan sizlerle paylaşmaya devam edeceğiz...