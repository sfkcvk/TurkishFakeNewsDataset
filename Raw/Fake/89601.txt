Dışişleri Müsteşarı Hüseyin Kandıra'nın İsviçre Ziyaretinde Espriler Yerlerde Süründü Birtakım resmi temaslarda bulunmak üzere İsviçre'yi ziyaret eden Dışişleri Müsteşarı Hüseyin Kandıra, İsviçre Dışişleri Bakanlığı'ndaki görüşmesine yaptığı esprilerle damgasını vurdu. Daha Bakanlık kapısından girer girmez esprilerini art arda sıralamaya başlayan Müsteşar Kandıra, bir türlü kimseyi güldüremeyince, hırs yapıp başından geçen komik anılardan, internette izlediği videolara kadar şansını zorlarken, son olarak anlattığı fıkraya da olumlu bir tepki alamaması üzerine apar topar Türkiye'ye dönmek zorunda kaldı.