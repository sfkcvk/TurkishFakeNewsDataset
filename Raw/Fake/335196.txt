Sırtını Yerli ve Milli Değerlere Yaslama Kararı Alan Boğaziçi Üniversitesi, İktisadi ve İdari Bilimler Fakültesi'ni Nargile Cafe'ye Çeviriyor Cumhurbaşkanı Erdoğan'ın hafta sonu getirdiği eleştiriler doğrultusunda harekete geçen Boğaziçi Üniversitesi rektörlüğünden ilk adım geldi. Bundan böyle üniversitenin yerli ve milli değerlere sahip çıkma noktasında daha dikkatli olacağını açıklayan rektörlük, İktisadi ve İdari Bilimler Fakültesi'nin komple nargile cafe'ye çevrilmesi yönündeki kararı kamuoyuna açıkladı. Konuyla ilgili olarak Boğaziçi Üniversitesi Rektörü Prof. Dr. Mehmed Özkan tarafından yapılan açıklamada, yaklaşık 60 yıllık bir geçmişi bulunan İktisadi ve İdari Bilimler Fakültesi'nin önümüzdeki dönemden itibaren adıyla hizmet vereceği duyuruldu. Bölümde hali hazırda öğrenim gören öğrencilerin mağdur edilmeyeyeceğini ve dilerlerse nargile cafe'nin müşterisi olarak aynı binada öğrenimlerine devam edebileceklerini de belirten Özkan, önümüzdeki yıldan itibaren de Cafe'ye özel yetenek sınavıyla müşteri alınacağını ifade etti.  Deneyimli Rektör, Boğaziçi'nin şu an gerek akademik çalışmaları gerekse de mezunlarının önemli kısmının halen iyi kötü iş bulabiliyor olmaları itibariyle milli bir eğitim kurumu görünümünden bir miktar uzak olduğunu da içtenlikle kabul ederken, okulun çehresini değiştirmeye yönelik atılacak adımları ise şöyle aktardı: "Bu dönem böyle idare edelim de seneye ilk etapta birbiriyle sürekli 'sıkıntı yok karşim' diye konuşan, yüksek paça pantalonlu, dar gömlekli ve kirli sakallı 200 kişi alarak üniversitemizin çehresini biraz daha yerli ve milli bir duruşa kavuşturmayı hedefliyoruz. Yukarıdaki kriterlerle birlikte 80 iq'yu geçmeyen, dünya görüşü izlediği dizilerden ibaret olan, baba parası yemek dışında bir yeteneği bulunmayan, twitter'da düzenli olarak büyük oyun çözüp, instagram'da sürekli aynı nargileli pozunu paylaşan ve arabalar ve futbol dışında herhangi bir konuda konuşmayan erkek adaylarımızı ve hayattaki tek hedefi bunlardan biriyle evlenmek olan genç kızlarımızı muhakkak okulumuzda görmek istiyoruz. İnşallah onların varlığıyla birlikte seneye Sayın Cumhurbaşkanımız'ın karşısına milli bir üniversite olarak alnımız daha ak boynumuz daha dik çıkacağız..." Atılımların bununla da sınırlı kalmayacağının altını çizen Özkan, İşletme Fakültesi'nin de kat karşlığı müteahhite verilmesi konusunda gerekli girişimlerin başlatıldığını, arsayla ilgili mülkiyet problemi çözülür çözülmez altı AVM üstü Rezidans bir yapıyla okulun tam anlamıyla Türkiye'ye yakışan bir çehreye bürünüceğinin de müjdesini verdi.