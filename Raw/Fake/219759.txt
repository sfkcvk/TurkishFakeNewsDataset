Bodrum'da 7 Farklı Beach'te Ele Geçirilen sahte Eda Taşpınar'ların Kenya'ya İade İşlemleri Başlatıldı Türkiye'nin tatil cenneti Bodrum'da dikkatli vatandaşların aynı anda birden fazla beach'te farklı Eda Taşpınar’ların güneşlenmekte olduğuna ilişkin ihbarları üzerine harekete geçen emniyet güçleri, Kenya uyruklu 7 kişiyi gözaltına aldı. Eş zamanlı yürütülen operasyonlarla ele geçirilen sahte Eda Taşpınar’ların Yunanistan üzerinden Avrupa ülkelerine iltica etmek üzere Kenya'dan ayrıldıkları, ancak Bodrum Beach’lerinde beklenmedik bir misafirperverlikle karşılaşmaları üzerine iki haftadır Türkiye’de yaşadıkları tespit edildi. Ele geçirilen Kenyalılar arasında iyi koşanların milli takımda değerlendirilebileceği, geri kalanının sınır dışı edileceğini belirten Emniyet yetkilileri, sahte Eda Taşpınarlar konusunda halkı uyardı: “2 saatten fazla güneş altında kalınca bayılıyorsa gerçek değildir” Olayın mağdurlarından birisi, aynı zamanda Bodrum’un en ünlü plajlarından DumBeach’in sahibi olan Erol Toynar, basına yaptığı açıklamada ele geçirilen mültecinin aslı ile ayırt edilemeyecek benzerlikler taşıdığını ifade etti.  Toynar; "Bize gelen arkadaş da oldukça esmer, tığ gibiydi. O da böyle güllü dallı, enteresan şeyler giyiyordu. Bu senenin modası da bu şekilde herhalde dedik. Yoksa nerden bilirim ben Kenya’nın yerel kıyafetini” ifadelerine yer verdi. İşletmesinin zarara uğradığını ve oldukça mağdur olduğunu söyleyen Toynar, mültecinin iki haftalık tatil faturası olan 76.450 TL için ise yasal yollara başvuracağını açıkladı. Yakalananlar Kenyalı mültecilerden Bruwa Babangaro, polise verdiği ilk ifadede kendisini Eda Taşpınar olarak tanıtmadığını zaten öyle birini tanımadığını da iddia etti. Amacının sadece Türkiye üzerinden Yunanistan’a geçmek olduğunu söyleyen Kenyalı genç kız, tek suçunun kararlaştırılan yerde beklerken kendisini almaya gelen siyah camlı lüks bir jipe binmek olduğunu söyledi. “Arabadan dört kişi indi. Oldukça iyi davranıyorlardı. Elimi öpenler, önümde eğilenler bile oldu. Ses tonlarından anlayabildiğim kadarıyla bir sürü güzel söz söylediler. Ben de arabaya bindim...”  diyen Babangaro, daha sonra yaşananları ise şu sözlerle özetledi: “Plaja gelir gelmez içecekler, yiyecekler önüme dizildi. Etrafımda bir sürü insan vardı. İzzet, ikram, hürmet derken özel bir şezlonga oturttular beni. Ben de gemimiz gecikti, orada boş boş beklemeyeyim diye yaptılar zannettim. Dünyada insan ticaretinin geldiği bu sevindirici noktayı düşünüp oldukça heyecanlanmıştım açıkçası…" Yakalanmalarının ardından Muğla Emniyet’i Yabancılar Şube Müdürlüğü’ne götürülen 7 kişiyle ilgili bir açıklama yapan Emniyet Müdürü Gürkan Cantemir, vatandaşları sahte Eda Taşpınar’lara karşı dikkatli olmaları ve şüpheli bir durumda kendileri müdahale etmeyerek 155’i aramaları konusunda uyardı. Cantemir, gerçek Eda Taşpınar ile sahtesinin ayırt edilebilmesi için dikkat edilmesi gereken noktaları da şöyle sıraladı: