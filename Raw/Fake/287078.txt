Ankara'da Mülteci Dramı: Deniz Yoluyla Yunanistan'a Kaçmaya Çalışan Suriyeliler, Etimesgut'ta Ölüme Terkedildi... Ankara dün akşam 17:30 saatlerinde SAT timlerinin de katıldığı nefes kesen bir operasyona sahne oldu. Yağan yağmur sonrası denize dönüşen yolları fırsat bilen dolandırıcılar, Suriyeli mültecileri 1000 euro karşılığında Yunanistan'ın Midilli adasına geçirme vaadiyle kandırarak tüp gaz kamyonunda ölüme terketti. Tüp gaz kamyonuna güvenlik güçlerinin yaptığı başarılı operasyon sonrası 32 Suriyeli göçmen kurtarıldı. Boğulmak üzereyken son anda yaşama döndürülen göçmenlere ilk müdahale sağlık ekipleri tarafından yapılırken, adının Aziz Mustari olduğunu söyleyen Suriyeli uyruklu şahıs ise, basın mensuplarına yaptığı açıklamada "Başta bize de Ankara'dan Yunanistan'a deniz yoluyla geçmek saçma geldi ama bunun Ankara Büyükşehir Belediyesi'nin bir hizmeti olduğunu söylediler, biz de inandık. Sonra bizi bir tüp kamyonuna bindirdiler. Ancak daha Etimesguttan çıkamadan kaptan ve mürettebat kamyonu terketti. Umutlarımızla oynadılar. Bizi ölümden kurtaran güvenlik güçlerinden Allah razı olsun." ifadelerine yer verdi. , Dolandırıcaların yakalanması için bölgede başlatılan geniş çaplı operasyon, sahil güvenlik botlarının da katılımıyla sürüyor.