Çek Cumhuriyeti, Ülkedeki Fake Agent'lara Karşı Savaş Başlattı... Casting sektörünün öncü ülkesi Çek Cumhuriyeti'nde (kısa adıyla Çekya), son yıllarda ülkenin kanayan yaralarından biri haline gelen fake agent'lara karşı seferberlik ilan edildi. Halka, başta Amerikalılar ve İngilizler olmak üzere fake agent olduğundan şüphelendikleri tüm yabancıları güvenlik güçlerine ihbar etme çağrısında bulunan Devlet Başkanı Milos Zeman, "Kimsenin gözünün yaşına bakmadan kulağından tuttuğumuz gibi derhal sınırdışı edeceğiz. Vatandaşlarımızın saf duygularıyla oynanmasına daha fazla göz yummayacağız" ifadeleriyle mücadelenin fitilini ateşledi. Çekya Devlet Televizyonu'ndan halka seslenen Başkan Milos Zeman, güvenlik güçlerine her gün onlarca ihbar geldiğini belirtirken, "Görüşmede her şey çok güzel geçti. Yapımcıların bana bayılacağını söylediler. Günde 5000 ile 6000 Euro arasında paralardan bahsettiler. Bizden haber bekle, seni arayacacağız diyerek yolladılar. Sonra ses soluk çıkmadı. Gittiğimde ofis de boştu... Evet, maalesef elimizde tam olarak bu şekilde yaklaşık 200.000 kadar şikayet dosyası var." sözleriyle de durumun vehametini işaret etti. Casting sektörünün ülkeye sağladığı yüksek döviz girdisiyle adeta bacasız bir sanayi olduğuna dikkat çeken Zeman, "Maalesef bu sahtekar kan emicilerin faaliyetleri ekonomize de zarar verme noktasına gelmiştir." derken, halkın artık işini düzgün yapan, gerçek agent'lara bile şüpheyle yaklaştığını, yaşanan güven probleminin sektörü de yavaş yavaş iş yapamaz hale getirdiğini belirtti.  Milos Zeman, Fake Agent sorunu ile ilgili olarak ABD ve İngiltere Büyükelçileri'nin Dışişleri'ne çağırılarak kendilerine gereken uyarıların yapıldını da sözlerine eklerken, ayrıca konuyla ilgili olarak İçişleri Bakanlığı  bünyesinde özel bir izleme birimi kurulduğunu da ifade etti. Birimin, 24 saat boyunca interneti tarayarak yayınlanan fake agent videolarını izlediğini ve görüntülerden eşgal ve adres tespiti yapmaya çalıştığını ifade eden Zeman, şu ana dek bu şekilde tespit edilen bir çok ofise baskın düzenlendiğini ve 20'nin üzerinde fake agent'ın suç üstü yakalanarak sınır dışı edildiğini dile getirdi.  Başkan Zeman'ın açıklamalarıyla Fake Agent'lara karşı başlatılan savaş kamuoyundan önemli ölçüde destek görürken, muhalefet de "geç kalmış ama olumlu bir adım" ifadeleriyle mücadeleye destek verdi. Açıklamalara karşı şu ana dek tek itirazsa Prag Taksiciler Odası'ndan geldi. Fake Taxi Driver'lar duruken artık modası geçmeye başlayan Fake Agent'lara karşı savaş başlatmanın işgüzarlık olduğunu iddia eden Taksiciler Odası, hükümeti bir an önce bu konuda da gereken adımları atmaya çağırdı.