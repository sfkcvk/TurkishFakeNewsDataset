Tezkerenin Ardından ABD'den Müjdeli Haber Gecikmedi: Savaşta Ölecek İlk 1000 Askerimizin Ailelerine Green Card Fırsatı! Suriye'ye asker gönderme yetkisi veren tezkere MHP'nin de desteğiyle TBMM'den geçerken, gelişme uzun zamandır Türkiye'nin bu ülkeye müdahalede bulunmasını bekleyen ABD cephesinde de sevinçle karşılandı. Konuyla ilgili olarak Beyaz Saray'dan yapılan açıklamada, Suriye ile olası bir savaşta hayatını kaybedecek ilk 1000 Türk Askeri'nin ailelerine çekilişsiz Green Card imkanı sağlanacağı belirtilirken, savaşa katılan herkesi Holywood filmleri için bir bilet alana bir bedava ve 100 adet iPhone 5 çekilişine katılma hakkı gibi inanılmaz fırsatlar bekliyor. 
 
Konuşmasında, Türkiye'nin yaptığı fedakarlığın ödülsüz kalmayacağını da belirten Reiley'nin, yaklaşan seçimler ve yüksek maliyet nedeniyle Suriye'ye direkt müdahale edemeyen ABD hükümeti yerine bu işi halletmeye gönüllü vatandaşlarımıza bir de müjdeli haberi vardı. Reiley, savaşta hayatını kaybedecek ilk 1000 Türk askerinin ailelerine çekilişsiz kurasız Green Card imkanı verileceğini söyleyerek şöyle devam etti:  
 
"Siz Osmanlı gibi 3 kıtaya hükmetmiş büyük bir milletin evlatlarısınız. O yüzden size yine o ebatta büyük bir ülke için ölmek yaraşır. Kabul edelim ki Türkiye henüz o aşamada değil. İleride işallah. Yavaş yavaş..." diyen Reiley, ABD için canını verecek Türk askerlerinin hatırasının ileride "Rıza Çavuş'u Kurtarmak" gibi yüksek bütçeli bir filmle de yaşatılabileceğini sözlerine ekledi.