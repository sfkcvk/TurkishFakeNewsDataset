İki Aydır Aralıksız Tatil Fotoğrafı Paylaşan Simge Çağıl(27)'ın Tam Olarak Hangi Parayı Yediğiyle İlgili Spekülasyonlar Büyüyor... Temmuz Ayı'nın başından beri tam 7 farklı tatil beldesinden, toplam 358 fotoğraf paylaşımı yapan Simge Çağıl(27) ile ilgili spekülasyonlar büyüyor. Yakın çevresi başta olmak üzere sosyal medyadaki toplam 3000 civarı takipçisinin sinirlerini her geçen gün daha fazla bozan Çağıl hakkında 'baba parası yemek'ten, 'paralı manita'ya dek çeşitli iddialar gündemde... Geçtiğimiz 2 ay içerisinde diz, ayak, havuz başı, şezlong, beach club, normal club, tekne, , yol, kite ve su altı fotoğraflarıyla gündeme gelen Simge Çağıl'ın takipçilerinin aklında tek bir soru var: ''Bu değirmenin suyu nereden geliyor?''  Başarılı tatilcinin fotoğraflarının altına genellikle ''Ooo, bitmeyen tatil yapmışlar: ))', ''Ya sen harikasın'' gibi yorumlar gelse de, kulislerde konuşulanlar daha çok ''Kesin paralı manita yaptı'', ''Yok abi eşin dostun yanında kalıyor hep biliyorum ben. Bi tek yol parası veriyor'' , ''Ailesi zengin onun ya bakma sen'', ''Miras kalmış galiba öyle duydum'' ve ''O kız hiç yemez ki abi hayvan gibi para biriktirmiştir. Cimri lanet bakma sen'' şeklinde. Yaz boyunca 2'si yunan adası olmak üzere Kaş, Fethiye, Göcek, Bodrum ve son olarak Alaçatı'dan fotoğraf paylaşan Çağıl'ın normalde öyle çok da zenginmiş gibi durmadığı ve İstanbul'da ortalama bir hayat sürdüğü ifade edilirken, "Hayır yani bi yerde çalışıyorsa nasıl bu kadar izin aldı? Yok kendi işini yapıyorsa hiç mi dükkanın başında durması gerekmiyor? İkisi de değilse nerden buluyor bu parayı?" vb sorulara henüz bir yanıt bulunabilmiş değil. Genç kadının tatil fotoğraflarında sürekli yalnız ya da diğer kız arkaşlarıyla görülmesi, ender olarak bir erkekle görüldüğü fotoğrafların altına ise hemen #friend tag'ini yapıştırması ''Sevgili yaptı" tezini oldukça zayıflatırken, bu kez de ''Ya belki adam görünmek istemiyor, evli falansa artık günahı boynuna'' iddialarını gündeme getirdi. Konu hakkında açık açık kendisine bir soru yöneltilemediği için dolaylı olarak yorumlarla ağzı yoklanan Çağıl ise bu gibi durumlarda genellikle gülmekten ağlayan emoji ve gülen çikolatalı dondurma (halk arasında: gülen bok) emojisi ile yanıt vermeyi tercih ediyor. Tatilden ne zaman döneceği de ayrıca merak konusu olan ve en azından bayram sonunda İstanbul'da olması umulan Simge Çağıl hakkında takipçilerinden bazılarının yorumları ise şöyle:  Ben onun eski sevgilisini biliyorum, Gökhan. Onunlayken hiç böyle bi kız değildi. Nolduysa, ondan sonra oldu... Fena dağıttı... Neyse ben bi şey demiyorum... Kamuoyunun takdirine bırakıyorum... Yani insanın aklına takılıyor tabii ama fotoğraflar güzel, o yüzden çok da şeyapmıyorum ben. Keşke yaz bitmese de her gün bi iki tane daha atsa böyle. Neyse, bunun tbt'si var daha... Ben bu sene bi 1 hafta tatile gidebildim, onun da taksitlerini hala ödüyorum. Sinirimi bozuyor ama sırf meraktan, 'ne zaman bitecek lan bu tatil' diye takip ediyorum işte. Elime geçirsem döverim ama. Net...  Şey duydum ben. Turizmciler böyle mekanlara gidip fotoğraf paylaşması için bedava tatil veriyorlarmış bazısına. Onlardan olabilir. Bilemiyorum.  Memeleri küçük...