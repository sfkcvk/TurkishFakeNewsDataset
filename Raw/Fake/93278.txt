Sakat ve Defolu Hayvanların Satışa Sunulduğu Türkiye'nin İlk Pet Shop Outlet'i İstanbul Beylikdüzü'nde Hizmete Girdi Son dönemlerde çılgınlık halini alan evcil hayvan besleme modası, 37 yaşındaki genç girişimci Halil Kesimal'a ilham kaynağı oldu. Kesimal tarafından, mantar gibi çoğalan pet shop’lar ve sürekli artan evcil hayvan fiyatlarına tepki olarak İstanbul Beylikdüzü'nde açılan Türkiye’nin ilk evcil hayvan outlet'inde yaşlı, hasta, sakat, kör, topal, beyinsiz demeden yüzlerce çeşit evcil hayvan yeni sahiplerini bekliyor. 

 

“Fiyatları görünce ilkten bir kanım çekildi. 1500 liraya köpek mi olur? Çocuk ağlıyor bir yandan, ille de köpek diye. Anlatamıyorsun ki? Haliyle para mefhumu gelişmemiş... Neymiş, sevimli. Sevimliyse, al bu da sevimli. Nedir yani şimdi arka bacakları yok diye bu evcil değil mi? Üstelik sadece 170 TL. Bi tekerlek bağlarsın pırıl pırıl olur. Allah sizi inandırsın aynısından dün bir tane bizzat kendi çocuğuma verdim. Al bak, mis gibi kedi...”