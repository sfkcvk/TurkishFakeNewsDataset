Terörle Mücadelede Yeni Yol Haritası Çizen Hükümet, Pozitif Düşünce Gücü ile Bölücü Örgüte Darbe Vurmayı Planlıyor Bir süredir tırmanışa geçen terör olaylarına dün Gaziantep'te patlayan bombayla bir yenisi eklenirken, hükümet tarafından uygulamaya konan yeni eylem planı bir kez daha terör odaklarının çabalarını boşa çıkardı. Pozitif düşünce gücü ile terörü bitirme stratejisi gereği, 8 kişinin öldüğü ve 64 kişinin yaralandığı patlama ve sonrasında şehirde çıkan olaylar başta haber kanalları olmak üzere bir çok medya organı tarafından neredeyse görmezden gelinirken, İçişleri Bakanlığı da olayla ilgili olarak bu sabah yaptığı açıklamayla Gaziantep şehrinde halen hayatta olan vatandaş sayısına dikkat çekti. 
 
Olayın ardından bu sabah mikrofonların karşısına geçen İçişleri Bakanlığı müsteşarı Fehim Pakdemir, sözlerine terörle mücadele konusunda verdikleri destek için basın mensuplarına teşekkür ederek başladı. Pakdemir, bir süredir uygulanmakta olan "pozitif düşünce gücü ile terör ve benzeri olumsuz düşünceleri hayatımızdan çıkarma" stratejisi sayesinde, dün Şemdinli'de, bugünse Gaziantep'te terör odaklarına en güzel cevabın verildiğini belirterek şöyle devam etti: